Hey babe, hvað segirðu? # Allt fínt. En þú? # Ert þú ekki... # Já. Þú ert hann... # Það passar. # Hélt þú værir meiri... # Hvenær keyptirðu þennan bústað? # Tengdó á hann. # Og þú segist ekki hafa gifst til fjárs. # Það er gott að eiga góða hluti. # Betra að eiga góða að. # Þetta er bara annað hvort eða í þínum heim. # Verum hreinskilin. # Ræðurðu við það? # Þú og þinn flokkur eruð geislavirk. Jafnvel þó að við getum unnið saman og að við náum að brúa bilið milli stefnu flokkanna. Afhverju ætti ég að trúa því að við færum betur úr samstarfi við ykkur en fyrri samstarfsflokkar? Þeir hafa allir með tölu hrunið eftir eitt kannski tvö kjörtímabil. # Ekki þarf ég að blása upp sjálfstraustið þitt. # Spurningin stendur. #  Sæll herra forseti. Já herra forseti. Nei, herra forseti. Ljómandi herra forseti. Það eru þreifingar í gangi herra forseti. Við vitum í lok dags hver staðan er herra forseti. Ljómandi herra forseti. Skila því herra forseti. Ljómandi og vertu blessaður herra forseti. # Forsetinn biður að heilsa Dísa. # Sagði hann eitthvað merkilegt? # Þetta venjulega. # Þá erum við á fínum stað. Viltu ekki vera herramaður og gera fyrsta tilboð kvöldsins. # Síðan hvenær erum við svona formleg? # Síðan þú veist hvað með þú veist hverri. Við vorum... # Gerðu mér bara tilboð. # Við tökum fjármálaráðuneytið, utanríkisráðuneytið og forsætisráðuneytið. # Þú sem þjóðarleiðtogi er skelfileg hugmynd. # Annað segja kjósendur. Vinstri flokkurinn jafn stór ykkur. Hlýtur að vera sárt. # Afhverju ættir þú að stýra frekar en ég? Af því að þú ert frekur karl og það hefur virkað svo vel hingað til? # Af því að ég vann kosningasigur. Af því að ég er leiðtogi. Flokkurinn þinn vann kosningasigur. Þú ert merkilega óvinsæll utan hans. Þú veist að vera leiðtogi er eins og að vera dama, ef þú þarft að segja að þú sért það, ertu það ekki. # Ekki vitna í Thatcher. Viðbjóðslegt. # Þú mátt vitna í Marx og Engels , ég í Thatcher og Rand. Þannig var díllinn. Ekki nema hann hafi fallið úr gildi eftir háskólann. # Jæja. Eigum við að gera heiðarlega tilraun til að afkasta einhverju í dag. Svona fyrst við gerðum okkur ferð hingað. # Ég var hissa að þú hringdir í mig. # Hvað sem er til að eyða meiri tíma með þér. # Þetta var grín. Ég þoli þig álíka vel og þú mig. # Það efa ég. Hvað segirðu um að við reynum að vera fagmannleg í eins og korter. # Skal gera mitt besta. Erfitt kringum þig. # Vissi ekki að ég hefði ennþá þessi áhrif á þig. # Og ég á þig. # Gefðu eftir forsætisráðuneytið og við erum góð. # Aldrei. # Það vill þig enginn þarna inn. Nema þínir kjósendur. # Sem vill svo til að eru stærsti hópur kjósenda. # Verum hreinskilin hérna, stærsti þingflokkurinn eftir þessar kosningar er eins og að vera hæsti dvergurinn. # Sem gerir ykkur að... # Þeim næststærsta. En þeim eina sem kann eitthvað að fara með stjórn í þessu landi. # Það vantar ekki sjálfsálitið. # Get ég sagt það sama? # Þú mátt fá utanríkisráðuneytið # Í það minnsta forsætisráðuneytið. # Ég sætti mig ekki við fjármálaráðuneytið. # Staðreyndin er sú... # Að staðreyndir skipta engu máli. # Ætlum við að vinna saman, svona, í fjögur ár? # Fyrst við erum þau einu sem geta myndað þessa stjórn, já. # Ég verð forsætisráðherra. # Heldurðu að þetta geti gengið upp? # Hví ætti það ekki að gera það? # Við erum kannski bara of ósammála. # Ég veit þú vilt ekki heyra þetta en... #  Ég veit. Ég þig líka. # Ég hef engan áhuga á að eyða næstu fjórum árum í að halda á lofti stjórn með hinum fíflunum fimm. Hvað þá með þig í stjórnarandstöðu. Þú ert allt of góður í að mótmæla og væla og þú ert með allt of marga reiða þingmenn með þér. Landið þolir ekki meiri fokking kaos. Það eru of mörg tækifæri í gangi til þess að eyða sex mánaðum í þras um hver á að vera hvaða ráðherra milli fimm flokka. Of mikill óstöðuleiki kemur engum vel nema litlu flokkunum sem fá að rúnka sér yfir réttsýni og að hafa tekið stóru gömlu flokkana í bakaríið. Svo hrynur allt í mótmæli og aðrar kosningar. Það versta er að við tvö myndum örugglega ná fínustu kosningu. Ekki þess virði. Við munum gera þetta. Andskotinn hafi það, ég ætla að láta þetta ganga upp milli okkar. Einu sinni. # Heldurðu að þú hafir svona ógurlegt tak á mér. # Get tekið þig hvenær sem ég vil. # Ég veit. # Afhverju eru ofnanir stilltir svona hátt hérna. # Annað korter af fagmennsku? # Gerðu mér tilboð. Í alvöru. # Ég forsætisráðherra. Þú fjármála. Gunni utanríkisráðherra og svo velur þú meirihlutann af hinum stólunum. # Forsætisráðherra sem hatar að eyða og fjármálaráðherra sem hatar að skera niður? # Þú getur ekki farið að eyða eins og brjálæðingur. Við ráðum ekki við það. # Þú færð ekki að rústa innviðum landsins meira. # Við verðum að vera ábyrg. # Á kostnað hvers? # Við finnum út úr málefnunum þegar við erum komin með sætin. # Andskotinn. Þú trúir í alvöru að þið hafið staðið ykkur vel í síðustu stjórn. # Trúir þú í alvöru að við séu hjartlaus gjörspillt skrýmsli? # Ekki þið öll. Bara flestir kollegar þínir. # Einhver þarf að stýra þessu landi. # Ekki þú og þínir. # Betra en þú og þínir. Það er fólk með þér í flokki sem myndi kaffæra okkur öllum í flóttamönnum til landsins bara til að líða vel með sjálfan sig. # Er góðmennska bara tæki til vinsælda í þínum augum? # Hættu að vera svona mikill dýrlingur og horfðu á stöðuna eins og hún er. Ef við getum ekki fundið lausn, kjósum við aftur eftir hámark tvö ár. Ég nenni ekki stjórnarkreppu. Ég nenni ekki blaðagreinum um hvað við vorum barnaleg að geta ekki unnið saman. Ég nenni ekki að horfa upp á ykkur helvítis kommúnistanna klappa sjálfum ykkur á bakið fyrir að vera réttsýnir og flottir að fara ekki í stjórn með stóru ljótu sjöllunum og hvernig allt sem miður fór sé okkur að kenna. Hefurðu yfir höfuð áhuga á að stjórna landinu vel? Eða ertu bara framapotari... # Ekki kalla mig framapotara. # sem ákvaðst að klæða þig í gæru hugsjónamanns af því þú vissir að þú kynnir leikinn og að þú gætir spilað þig upp í hæstu hæðir. Hvort skiptir þig meira máli, þessar glötuðu hugsjónir þínar eða að landinu sé stýrt vel. # Þú ert svo falleg þegar þú brjálast. Verst að þjóðin fær bara að sjá köldu hliðina á þér. # Hættu þessu. # Af hverju? Var hreinskilnin ekki ástæðan fyrir að við náðum svona vel saman á sínum tíma? # Verst að enginn annar fær að heyra þig segja satt orð. # Þú hataðir ekki að heyra góðar lygar. # Já. Þegar þú laugst réttu hlutunum. # Ég laug bara sannleikanum að þér. Eins og þegar ég sagði að ég héldi að ég elskaði þig. # Þetta var ekki fallegt. Sorry. # Lygari. # Ég er sorry. # Lygari. # Fyrirgefðu Dísa. # Ég skil. Látum þetta ganga upp. Þetta er bara til að prófa. # Gefum okkur þetta. Hvernig gæti restin litið út. # Algjör óþarfi að gefa okkur þetta. Ég verð forsætisráðherra. # Ókei. Prufum þá annað. # Ég skil. # Kjarni vandans. # Við erum sem sagt bara ósammála um hvort okkar fær að vera á toppnum. # Tuttugu ára gamalt rifrildi. # Við hljótum að finna leið til að láta þetta ganga upp. # Ertu viss? # Við getum allt. # En ef við gerum það ekki? # Ég vil ekki hugsa þá hugsun til enda. Elska þig of mikið til þess. # Hvernig eigum við að byrja þetta. # Ætli ég skuldi þér ekki að biðjast afsökunar. # Sömuleiðis. # Ég meinti ekki það sem ég sagði um að þú værir ill. # Víst. Það er einmitt vandamálið. Við meintum hvert orð sem við sögðum. # Já. En getum við fyrirgefið hvort öðru,. # Annars er þetta búið milli okkar. # Við finnum leið. Held ég. #  #  # Er þetta þá búið hjá okkur # Já # Verðum við vinir áfram # viljum við það # Yndislegt að sjá þig vinur, það er of langt síðan síðast # Já, allt of langt. Ég er búinn að hlakka til að hitta ykkur strákana, fá okkur smá í tána og ræææða lííífið # Þetta er svo skrítið, Jón, hvað tíminn líður hratt. Mér líður eins og við höfum verið fimmtán ára í fyrradag! # Segðu, þetta er alveg sturlað. Ég í menntó þegar einn kennarinn sagði við okkur einu sinni, að tæknilega líður tíminn hraðar eftir því sem maður eldist. Hlutfallslega, semsagt. Vegna þess að hvert ár verður hlutfallslega minna með árunum eftir hvað þeim fjölgar. # Ha? # Já, æ eins og hvert ár er alltaf minna svona til dæmis prósentulega séð–ef þú ert tveggja ára þá er hvert ár 50% af lífi þínu en þegar þú ert 10 ára þá er hvert ár 10% og svo framvegis # Ha? # Sko eins og– # Ohh þú ert alltaf svo djúpur eitthvað. Kennararnir í MH voru alltaf með svo flippaðar pælingar. Voru alltaf svo hassaði á því eitthvað. En veistu, ég get ekki fyrir mitt litla ímyndað mér hvað það er sem Bergur vill tala um við okkur. Eða heyrðu! Kannski er hann að verða tvíburapabbi! # Eða að hann sé komin með enn eina delluna! Hvað gæti það verið núna? Giska á–kannski er hann orðinn hommi # Eða hann sé búin að ættleiða öll munaðarlausu börnin í einhverju þorpi í Afríku # Eða hann sé orðin plómubóndi # Kæmi nú ekkert á óvart. Hvernig fór aftur með bananabúgarðinn sem hann keypti uppá Skagaströnd? # Mig minnir hann hafi flutt aftur í bæinn um miðjan janúar árinu eftir. Eða var það febrúar? En það var útaf einhverju fáránlegu– eins og að pósturinn hafi ekki komist með nýjasta Lifandi Vísindi til hans útaf veðrinu. # Hann hætti semsagt við vegna þess hann fékk ekki póstinn á réttum tíma? # Eitthvað svoleiðis # Seldi hann þá býlið strax aftur? # Jújú, þú þekkir hann Berg okkar # Þeir fallast í faðma # Jii hvað það er gaman að sjá ykkur! En svakalega er verðið samt bilað, það er eins og það sé kominn vetur strax!– # Já blessaður vertu, svona er þessi október, alltaf kemur hann mann að óvörum– # Iss þetta land– # Bíddu, komstu með börnin með þér? # Ja æ ég gat ekki reddað pössun og Soffía er svona eins og þið vitið, alltaf bissí með sitt. Þau verða bara í GameBoy, er það ekki krakkar? Jújú. Svo fáum við okkur bara vöfflur, er það ekki? Jæja strákar, hvað er títt? Hannes er ekki bara gott að frétta af ykkur Kötu? # Jújú, hún er alltaf saman skvísan, algert yndi. # Æ ég man nú þegar þið Kata voruð að byrja að deita í den. Alveg sko. Mestu krúsírassgöt. Þið hafið nú fundið ykkar kósíhillu og heldur betur blómstrað. Heldur betur. Og ég náttúrulega alltaf með Soffíu, sem er meira svona eins og arfi í sprungu– Vissuð þið að franskan er móðurmál myndlíkinganna? Alltaf er maður að uppgötva eitthvað nýtt. Lífið er stundum svolítið svona, skrítið. Eða , eins og þeir segja. # Bergur ertu byrjaður að reykja? # Ha? Æ þetta. Jaa. Hélt ég gæti allteins– æ þið vitið, lífið.. Getum sagt ég hafi– uppgötvað nýjar hliðar á því Get ég fengið tvær vöfflur með sultu og rjóma og tvo kakóbolla handa krökkunum, og crossant og latte fyrir mig? Krakkar viljiði ekki bara setja á ykkur heyrnartólin meðan við bíðum eftir vöfflunum? # Latte? Bergur.. ? Þú veist það er kaffi í því? # Já só? # Nei því þú hefur aldrei drukkið kaffi? Þetta er uu.. þú hefur alltaf verið svona te manneskja? Þetta er svolítið úr karakter. Kaffið og sígaretturnar– # Æ sorrí strákar. Ég er bara búinn að vera undir svo miklu álagi # Hún Soffía, hún nefnilega er alveg að gera mig alveg gráhærðan. # Nú? Hvað er að ske? # Hún Soffía mín. Hún er bara ekki, þið vitið– til staða fyrir mig. Mér finnst eins og hún sé hætt að vera í liði með mér. Og mér finnst bara eins og hún eigi að mínar ákvarðanir eins og með þetta, mér finnst bara allt í lagi að fá sér smá smók af og til. Lífið er bara svoldið svona, og kannski er þetta bara ég. Kannski er ég bara svona reykingarmaður, ha. Eins og mennirnir í París. # Er Soffía þess vegna arfi í sprungu? # Beggi hugsaðu aðeins, það byrjar enginn að reykja á okkar aldri. Ég held ég myndi líka verða fúll eða svekktur ef Kata myndi taka upp á því að reykja. # Mér finnst hún bara ekki skilja mig # Hvað er að ske elsku Beggi? # Ég komst að svolitlu. Muniði að ég sagði ykkur frá því að ég hefði fréttir að færa? # Jú heyrðu hverjar eru fréttirnar? Ég er orðin mjög spenntur # Spit it out! # Ég er fransku. # Ha? # Hvað meinarðu? Hallbergur Þór Magnússon––franskur? # Ég er ekki alveg að tengja, fæddistu ekki á Akureyri? # Jú, þetta er flókið en– # –og foreldrar þínir Magnús og Hallgerður Málfríður, íslendingar, ekki satt? # Jú, sko ég get útský– # –ég skil ekki hvernig þú færð alltaf svona nýja og nýja dellu. Bergur í alvörunni. Hvað er þetta með þig? Reykir inni og já síðan ertu með krakkana hérna, þetta var svo mikið bjór-með-vinunum hittingur, eða var ég ekki að skilja rétt eða? # Jú, bjór með strákunum, stendur meira að segja í skipulagsbókinni minni, sjáið hérna– # Er þetta ekki bara enn ein dellan? # Nei ekki byrja á þessu Hannes. Strákar ég er að segja ykkur að ég er rosalega viss með þetta. # Nú? Ókei– Svona vis eins og um árið þegar ætlaðir út að bjarga Afríku með nýju þyrlupottakönnu uppfinningunni þinni en komst síðan heim tveim vikum seinna? # Eða þegar þú ætlaðir að gerast mangóinnflytjandi? # Eða þegar þú ætlaðir að gerast vegan? # Strákar mér er alvara. Eruði að meina þetta, get ég í alvörunni ekki sagt ykkur frá neinu persónulegu án þess að þið hankið mig á því að eilífu? Og nuddið mér svo uppúr því? # Æ– ég meinti það ekkert þannig. Þetta er bara allt svo langsótt hjá þér. En ókei svo þú ert franskur, hvernig orsakaðist það? # Muniði eftir þáttunum sem ég var einu sinni alltaf að horfa á? # Já? # Ein serían í þáttunum var um börn sem voru svona swapped at birt– og þá byrjaði mig að gruna ýmislegt og fór að spá, og spáði svo aðeins meira, og vitið, ég bara VISSI að eitthvað þannig hafi komið fyrir mig # Ha? Hvernig þá? # Mér hefur bara alltaf liðið eins og ég passi ekki í fjölskylduna mína. Allir bræður mínir eru náttúrulega skolhærðir og svo hann pabbi, hann er ljóska, ha, síðan kem ég bara eitthvað brúnhært barn, hvernig stendur á því, ha? # Uu– var amma þín ekki svolítið dökk? Mamma mömmu þinnar? # Júúú en það erfist ekkert þannig Hannes. Ertu ekki snyrtifræðingur? Þú ert ekkert með gráðu í erfðafræði, ha # En en bíddu ha? Jú það getur alveg gerst er það ekki? Var ekki kenningin þarna– maðurinn sem var að spá í blómin– Mendel? # NEI? Ertu eitthvað vitlaus eða? Hvað hafa blóm eitthvað að gera með fólk? Nú svo náttúrulega fæddist ég á Akureyri. Ég komst að því fyrir hreina tilviljun að Fjórðungssjúkrahúsi var fullt af frönskum ferðamönnum á þeim tíma sem ég var að fæðast, rútuslys eða eitthvað, og þar á meðal kona sem var ólétt af tvíburum. Ha, þarna þegar ég komst að þessu, þá byrjaði ég að leggja saman tvo og tvo. Nýfædd börn voru nefnilega sett öll saman í stóra vöggu, vegna þess að fæðingardeildin var að yfirgangast breytingar. Og þar liggur hundurinn grafinn. Það eru nefnilega yfirgnæfandi líkur– YFIR helmings líkur, alveg 2/3, að mér hafi bara verið skipt út. Og skolhært barn foreldra minna bara sent heim með öðrum tvíburanum, og hér er ég! # Já og voru þau– þið– ekkert merkt? # Jaaa, en það gæti þess vegna alveg hafa verið mistök líka. Fyrst þau voru bara hendandi börnunum saman í vöggur, ha? Pældu í því. # Ha? # Sko svona þegar þú segir það, þá er alveg frekar sktítið að allir bræður þínir séu skolhærðir en ekki þú # Já! Er það ekki? Ég vissi það! Þetta var náttúrulega alveg langmest sjokk fyrir mig. Pælið í því, ég þarf svoldið bara að fara að læra að lifa upp á nýtt. Fara til Marseille með krakkana, já og er búinn að vera að finna ný nöfn sem passa við okkar nýja . Þannig ég hef verið að hugsa. Héðan í frá vil ég þið kallið mig Fernando. Og krakkarnir heita núna Frank og Louise. Við erum bara að bíða eftir að nafnabreytingarnar gangi í gegn uppí Þjóðskrá. # Jæja strákar, ég verð því miður að drífa mig. Hef nóg að standa í þessa dagana Adios amigos! # Ert þetta þú, Petey? # Petey, ert þetta þú? # Petey? # Hvað? # Ert þetta þú? # Já, þetta er ég. # Hvað? Ertu kominn aftur? # Já. # Ég setti kornflexið þitt á diskinn. Hérna er kornflexið þitt. # Er það gott? # Mjög gott. # Ég þóttist vita það. Náðirðu í blaðið? # Já. # Hvernig er það? # Alveg sæmilegt. # Er eitthvað í því? # Ekkert sérstakt. # Það var alveg ágætt sem þú last fyrir mig í gær. # Já. En ég er ekki búinn að lesa þetta ennþá. # Þú lætur mig vita ef þú sérð eitthvað skemmtilegt. # Já. # Var mikið að gera hjá þér í morgun? # Nei. Ég staflaði bara upp nokkrum af gömlu stólunum. Og hreinsaði svolítið í kring. # Er gott veður úti? # Mjög gott. # Er Stanley kominn á fætur? # Ég veit það ekki. Er það? # Ég veit það ekki. Ég hef ekki séð hann hérna niðri. # Nú, þá er hann ekki kominn á fætur ennþá. # Þú hefur ekki séð hann hérna niðri? # Ég var bara að koma inn. # Ætli hann sé þá ekki ennþá sofandi. # Hvað var klukkan þegar þú fórst út í morgun, Petey? # Það sama og venjulega. # Var ennþá dimmt? # Nei, það var orðið bjart. # En stundum er ennþá dimmt þegar þú ferð út á morgnana. # Það er á veturna. # Já, það er á veturna. # Það birtir seinna á veturna. # Já. # Um hvað ertu að lesa? # Það var einhver að eignast barn. # Nei, er það? Hver? # Einhver telpa. # Hver, Petey? Hver? # Þú þekkir hana ekki. # Hvað heitir hún? # Frú Mary Splatt. # Ég þekki hana ekki. # Nei. # Hvort kynið er það? # Ö ... það er telpa. # Ekki strákur? # Nei. # Æ, það var leiðinlegt. Mér myndi finnast það. Ég myndi miklu frekar vilja eignast lítinn strák. # Það er ekkert að því að eignast litla stúlku. # Ég myndi miklu frekar vilja eignast lítinn strák. # Ég er búinn með kornflexið. # Var það gott? # Mjög gott. # Ég er með hérna svolítið annað fyrir þig. # Fínt. # Gjörðu svo vel, Petey. # Er þetta gott? # Ég er ekki búinn að smakka það ennþá. # Ég þori að veðja að þú veist ekki hvað þetta er. # Víst veit ég hvað þetta er. # Og hvað er þetta? # Steikt brauð. # Alveg rétt. # Þetta er mjög gott. # Ég vissi það. # Heyrðu, það voru tveir menn sem komu að tala við mig á ströndinni í gærkvöldi. # Tveir menn? # Já. Þeir vildu vita hvort við gætum hýst þá í tvær nætur. # Hýst þá? Hérna? # Já. # Hvað voru þeir margir? # Tveir. # Og hvað sagðir þú? # Ég sagðist bara ekki vita það. Þannig að þeir ætluðu að líta hérna inn til að athuga það. # Ætluðu þeir að koma? # Þeir sögðust ætla að gera það, já. # Höfðu þeir heyrt um þetta hjá okkur, Petey? # Það hlýtur að vera. # Já, það hlýtur að vera. Þeir hljóta að hafa heyrt hvað þetta væri gott gistiheimili. Sem það er. Það er náttúrlega á skránni. # Já, er það ekki? # Ég veit að það er þar. # Þeir koma þá kannski í dag. Geturðu tekið á móti þeim? # Já, ég er með þetta fína herbergi handa þeim. # Þannig að þú ert með herbergi tilbúið? # Herbergið með hægindastólnum – það bíður bara eftir að það komi í það gestir. # Það er sem sagt í lagi? # Já, það ætti ekki að vera neitt vesen, ef þeir koma í dag. # Það er fínt. # Ég ætla að fara að vekja strákinn. # Þeir eru að byrja með einhverja nýja dagskrá í Höllinni. # Niðri á bryggju? # Nei. Í sjálfri Höllinni, niðri í bæ. # hefði getað verið með í því, ef það væri niðri á bryggju. # Þetta er ekki þannig dagskrá. # Hvernig meinarðu? # Þetta er enginn dans eða söngur. # Nú, hvað er það þá? # Þetta er bara tal. # Nú. # En þér finnst nú ekki leiðinlegt þegar það er sungið, Meg? # Mér finnst gaman þegar það er spilað á píanó. Mér fannst svo gaman að horfa á Stanley spila á píanóið. En hann söng auðvitað ekki. Ég verð að fara að vekja strákinn. # Varstu ekki búin að fara með teið upp til hans? # Ég fer alltaf með teið upp til hans. En það er svo langt síðan. # Og drakk hann það? # Ég lét hann drekka það. Ég stóð yfir honum þangað til hann var búinn með það. Ég ætla að ná í hann. Stan! Stanni minn! Stan! Ég kem og næ í þig ef þú kemur ekki niður! Ég er að leggja af stað! Ég tel upp að þremur! Einn! Tveir! Þrír! Nú kem ég og næ í þig! Hann er að koma niður. Ég sagði við hann að ef hann kæmi ekki niður strax þá fengi hann engan morgunmat. # Og það nægði? # Ég ætla að ná í kornflexið hans. # Góðan daginn, Stanley. # Góðan daginn. # Jæja, þannig að hann er loksins kominn niður? Loksins kominn niður í morgunmatinn sinn. En á hann nokkuð skilið að fá morgunmat, Petey? Svafstu vel? # Ég svaf ekki neitt. # Svafstu ekki neitt? Heyrðirðu þetta, Petey? Þannig að þú ert kannski of þreyttur til að borða morgunmatinn þinn? Vertu nú duglegur og borðaðu kornflexið þitt. Vertu nú góður strákur. # Hvernig er veðrið úti? # Það er mjög gott. # Hlýtt? # Það er samt svolítil gola. # Kalt? # Nei, ég mundi nú ekki segja að það væri kalt. # Hvernig er kornflexið, Stanley? # Það er ömurlegt. # Ömurlegt? Þetta fína kornflex? Þú ert að plata mig, litli lygarinn þinn. Þetta er svo frískandi. Það stendur á pakkanum. Þegar fólk vaknar svona seint eins og þú. # Mjólkin er ógeðsleg. # Það er ekki rétt. Petey borðaði sitt kornfleks, er það ekki, Petey? # Með bestu lyst. # Þarna sérðu. # Allt í lagi. Láttu mig bara hafa aðalréttinn. # Hann klárar ekki forréttinn og vill bara strax fá aðalréttinn! # Mig langar í eitthvað heitt. # En þú færð bara ekkert svoleiðis. # Gefðu honum eitthvað. # Ég ætla ekki að gera það. # Sem sagt enginn morgunmatur. # Mig er búið að dreyma þennan morgunmat í alla nótt. # Mér heyrðist þú segja að þú hefðir ekkert sofið. # Það voru dagdraumar. Í alla nótt. Og núna ætlar hún ekki að gefa mér neitt. Ekki einu sinni smá brauðskorpu. # Það er greinilegt að ég þarf að fara niðrá eitt af þessum fínu hótelum við ströndina. # Heldurðu að þú fáir eitthvað betri morgunmat þar en hérna. # Hérna. Þú verður ekki svikinn af þessu. # Hvað er þetta? # Steikt brauð. # Ég þori að veðja að þú veist ekki hvað þetta er. # Ég veit það víst. # Hvað er þetta? # Steikt brauð. # Hann vissi það. # Þetta kemur aldeilis á óvart. # Þú áttir ekki von á þessu, var það? # Fjandinn hafi það, nei. # Jæja, ég er farinn. # Ætlarðu aftur í vinnuna? # Já. # En teið þitt! Þú ert ekki búinn að drekka teið þitt! # Það er allt í lagi. Ég hef ekki tíma til þess núna. # Ég er með það tilbúið inni. # Það skiptir ekki máli. Sjáumst seinna í dag. Sjáumst, Stan. # Sjáumst. # Noh, noh, noh, noh. # Hvað meinarðu? # Þú ert léleg eiginkona. # Það er ekki rétt. Hver sagði það? # Ert ekki með te tilbúið fyrir manninn þinn. Það er ekki gott. # Hann veit að ég er góð eiginkona. # Gefur honum súra mjólk í staðinn. # Hún var ekki súr. # Þetta er til skammar. # Hvað ert þú líka að skipta þér af þessu. Ég get lofað þér því að þær eru ekki á hverju strái, eiginkonur eins og ég. Sem sjá svona um heilt hús, að þrífa og allt. # Það er ekkert annað! # Já! Það vita nefnilega allir af þessu húsi hérna, hvað þetta er gott gistiheimili. # Gistiheimili? Og hvað hefurðu hýst marga gesti hérna síðan ég kom hingað? # Hvað marga? # Einn. # Hvern? # Mig! Ég er eini gesturinn þinn! # Það er ekki satt. Þetta hús er á skránni. # Ég efast ekki um það. # Ég veit það er það. # Var þetta gott? # Hvað? # Steikta brauðið. # Það var safaríkt. # Ekki segja þetta orð. # Hvaða orð? # Orðið sem þú sagðir. # Hvað, safaríkt? # Ekki segja þetta! # Hvað er að því að segja það? # Það er ekki við hæfi að segja þetta orð við gifta konu. # Nú, er það ekki? # Nei. # Nú, ég vissi það ekki. # Þá veistu það núna. # Og hver sagði þér það? # Það skiptir ekki máli. # En ef ég get ekki sagt það við gifta konu, við hvern get ég þá sagt það? # Þú ert ljótur strákur. # Heyrðu, hvað um smá te? # Langar þig í te? Þá verðurðu að biðja fallega. # Gerðu það. # Þú verður að segja fyrirgefðu fyrst. # Fyrirgefðu fyrst. # Nei, bara fyrirgefðu. # Bara fyrirgefðu! # Þú ættir skilið að vera flengdur. # Nei, ekki flengja mig! # Ég kom með ketilinn. # Ég veit ekki hvað ég gerði án þín. # Þú átt þetta samt ekki skilið. # Af hverju ekki? # Láttu ekki svona. Að segja þetta við mig. # Hvað er þetta te búið að vera lengi í katlinum? # Það er ekkert að þessu tei. Þetta er sterkt og gott te. # Þetta er ekki te. Þetta er sósa! # Þetta er ekki sósa. # Vert´ekki að þessu. Þú þarna gamli safaríki þvottapoki. # Ég er ekkert svoleiðis! Og þó svo ég væri það, þá hefurðu engan rétt til að segja það við mig hérna! # Og þú hefur heldur engan rétt til að ryðjast inn í svefnherbergi hjá karlmanni og ... vekja hann. # Stanni minn! Finnst þér ekki gott að fá tebollann þinn á morgnana ... sem ég færi þér? # Það er ekki hægt að drekka þennan óþverra. Hefur þér aldrei verið kennt að hita ketilinn fyrst? # Það er ekkert að þessu tei. Það er sterkt og gott. # Guð minn góður hvað ég er þreyttur. # Ekki af helvítis borðinu! # Stan? # Hvað? # Er ég virkilega safarík? # Hvort þú ert. Ég mundi frekar vilja liggja hjá þér en að liggja uppi í rúmi með kvef. # Þú ert bara að segja þetta. # Af hverju í andskotanum geturðu ekki þrifið hérna! Þetta er alger svínastía. Sjáðu bara herbergið mitt! Það þarf að sópa þar. Það þarf að setja nýtt veggfóður. Ég þarf að fá nýtt herbergi! # En Stan, þetta er svo indælt herbergi. Ég hef átt svo góðar stundir í þessu herbergi. # Er sólin byrjuð að skína? Hvað ertu að reykja? # Sígarettu. # Ætlarðu að kveikja í einni fyrir mig? # Nei. # Mér finnst gott að reykja sígarettur. Kítli-kítl. # Ekki vera að þessu. # Ætlarðu að fara út? # Ekki með þér. # Ég er að fara út að versla eftir smástund. # Farðu þá. # En verður þú ekki einmana, svona aleinn? # Af hverju ætti ég að vera það? # Ekki með hana Meg sína hjá sér. Ég þarf að fara að kaupa inn fyrir herramennina tvo. # Hvaða tvo herramenn? # Ég á von á gestum. # Hvað meinarðu? # Þú hafðir ekki heyrt um það? # Um hvað ertu að tala? # Það voru tveir herramenn sem spurðu Petey hvort þeir gætu komið og verið hérna tvær nætur? Það eru þeir sem ég á von á. Þú ert að búa þetta til. # Petey sagði mér frá þessu í morgun. # Og hvenær var þetta? Hvenær hitti hann þá? # Í gærkvöldi. # Hverjir eru þetta? # Ég veit það ekki. # Sagði hann þér ekki hvað þeir hétu? # Nei. # Hingað? Ætluðu þeir að koma hingað? # Já, þeir ætluðu að gera það. # Af hverju? # Þetta hús er á skránni. # En hverjir eru þetta? # Þú sérð það þegar þeir koma. # Þeir koma ekki. # Af hverju ekki? # Ég er að segja þér að þeir koma ekki. Af hverju komu þeir þá ekki í gærkvöldi, ef þeir ætluðu að koma á annað borð? # Kannski fundu þeir ekki húsið í myrkrinu. Það er ekki svo gott að finna það í myrkrinu. # Þeir koma ekki. Það er einhver að fíflast með ykkur. Þú getur alveg gleymt þessu. Það er verið að gabba ykkur. Þetta er bara gabb. Hvar er teið mitt? # Ég fór með það. Þú vildir það ekki. # Hvað meinarðu, fórstu með það? # Ég fór með það. # Af hverju fórstu með það? # Þú vildir það ekki! # Hver sagði að ég vildi það ekki? # Þú sagðir það! # Hver gaf þér leyfi til að fara með teið mitt? # Þú ætlaðir ekki að drekka það. # Við hvern heldurðu að þú sért að tala? # Hvað meinarðu? # Komdu hingað. # Hvað ætlarðu að gera? # Komdu hingað til mín. # Nei. # Ég ætla að spyrja þig að svolitlu. Komdu hérna. Allt í lagi. Ég get alveg eins spurt þig hérna þar sem ég stend. Segðu mér eitt, frú Boles. Þegar þú ávarpar mig, veltirðu því þá einhvern tíma fyrir þér við hvern þú ert nákvæmlega að tala? Ha? # Fannst þér morgunmaturinn ekki góður, Stan? Stan? Hvenær ætlarðu að spila aftur á píanóið? Eins og þú gerðir, manstu. Mér fannst svo gaman að horfa á þig spila á píanóið. Hvenær ætlarðu að spila á það aftur? # Hvernig á ég að geta það? # Nú, af hverju ekki? # Sérð þú eitthvert píanó hérna? # Nei, ég átti við þar sem þú varst að vinna. Ég átti við píanóið þar. # Af hverju ferðu ekki bara út í búð. # En þú gætir alveg verið hérna áfram þótt þú fengir þér vinnu. Þú gætir spilað á píanóið niðrá bryggju. # Það er ... ummm ... reyndar búið að bjóða mér vinnu. # Í alvöru? # Já. Ég er íhuga atvinnutilboð. # Þú ert að plata mig. # Og ekki slæmt tilboð. Það er á næturklúbbi. Í Berlín. # Berlín? # Berlín, já. Á næturklúbbi. Að spila á píanóið. Stórfín laun. Og öll fríðindi. # Hvað lengi? # Og ekki bara í Berlín. Við förum síðan til Aþenu. # Hvað lengi? # Síðan komum við aðeins við í ... hérna ... hvað heitir það ... # Hvar? # Konstantínópel. Zagreb. Vladivostok. Hringinn í kringum heiminn. # Hefurðu spilað á píanóið á þessum stöðum áður? # Á píanóið? Ég hef spilað á píanóið út um allan heim. Út um allt land. Ég hélt einu sinni tónleika. # Tónleika? # Já. Og það ekki slæma, skal ég segja þér. Það voru allir mættir sem einhverju máli skiptu. Hver einn og einasti. Þeir gátu ekki heppnast betur. Þetta voru heilir tónleikar. Í Lower Edmonton. # Í hverju varstu? # Ég spilaði af alveg einstakri tilfinningu. Algerlega einstakri. Það var líka komið til mín eftir á. Þeir komu til mín til að segja mér hvað þeir væru þakklátir. Það var meira að segja kampavín og allt, þetta kvöld. Það munaði minnstu að pabbi kæmi niður eftir til að hlusta á mig. Ég sendi honum að minnsta kosti boðskort. Ég held hann hafi samt ekki komist. Nei – ég var búinn að týna heimilisfanginu hans, ég man það núna. Já. Lower Edmonton. Og veistu hvað þeir gerðu síðan eftir það? Þeir gengu frá mér. Gengu algerlega frá mér. Það var búið að plana allt, það var búið að skipuleggja allt saman. Mína næstu tónleika. Sem áttu að vera á allt öðrum stað. Um vetur. Ég mætti meira að segja á staðinn til að spila. En svo þegar ég mætti, þá var salurinn lokaður. Allt harðlæst, það var ekki einu sinni húsvörður. Allt bara lok og læs. Þeir sviku mig. Þeir einfaldlega sviku mig. Mér þætti gaman að vita hver stóð á bak við það. En allt í lagi vinur. Þeir vilja auðvitað að ég skríði á hnjánum fyrir þeim. En heldurðu að ég sjái ekki gegnum þá ... þeir plata mig ekki. Að sjá þig. Hvað ertu annað en bara einhver myglaður kleinuhringur? Er það ekki það sem þú ert? # Ekki vera að fara í burtu, Stan. Gerðu það ekki. Það fer betur um þig hérna. Er ekki best að vera hjá henni gömlu Meg sinni. Líður þér ekki alveg vel, Stan? Fórstu ekki á klósettið í morgun? # Meg. Varstu búin að heyra það? # Hvað? # Varstu ekki búin að heyra það nýjasta? # Nei. # Þú hlýtur að hafa gert það. # Ég hef ekki heyrt neitt. # Á ég að segja þér það? # Hvaða nýjasta? # Varstu ekki búin að heyra það? # Nei. # Þeir eru að koma í dag. Þeir eru að koma í sendiferðabíl. # Hverjir? # Og veistu hvað þeir eru með í sendiferðabílnum? # Hvað? # Þeir eru með hjólbörur í sendiferðabílnum sínum. # Það er ekki satt. # O jú, það er sko alveg satt. # Þú ert að ljúga. # Stórar hjólbörur. Og þegar sendiferðabíllinn stoppar, þá keyra þeir þær út, og þeir keyra þær upp garðstíginn, og síðan banka þeir á útidyrnar. # Það er ekki satt. # Þeir eru að leita að ákveðinni manneskju. # Þeir eru ekki að leita að neinum. # Þeir eru nefnilega að leita að ákveðinni manneskju. Alveg ákveðinni manneskju. # Þeir eru ekkert að leita að neinum! # Á ég að segja þér að hverjum þeir eru að leita? # Nei! # Viltu ekki að ég segi þér það? # Þú ert að ljúga! # RÖDD Halló, frú Boles ... # Ó, er hún komin? # RÖDD Já, hún var að koma. # Hvað, er þetta hún? # RÖDD Já. Átti ég ekki að koma með hana. # Er hún falleg? # RÖDD Mjög falleg. Hvað á ég að gera við hana? # Ja, ég veit það ekki ... # RÖDD Nei, auðvitað ekki ... # Allt í lagi, en ekki ... # RÖDD Nei, nei ... Bæ bæ, frú Boles. # Nei, halló. # Já, já. # Ég ætlaði bara að skilja þetta eftir hérna. # Gerðu það. Hvað þyngsli eru þetta? # Þú mátt ekki snerta þetta. # Af hverju ætti ég að vilja snerta þetta? # Þú mátt það allavegana ekki. # Af hverju opnarðu ekki út? Það er voðalegt óloft hérna inni. # Óloft? Ég sem sótthreinsaði allt hérna í morgun. # Þetta er allavega skárra svona. # Ég held að það eigi eftir að rigna í dag. Hvað heldur þú? # Ég vona það. Allavega veitti þér ekki af því. # Mér! Ég fór í sjóinn klukkan hálfsjö í morgun. # Fórst þú? # Ég gekk alla leið út á tanga og aftur til baka núna fyrir morgunmat. Þú trúir mér ekki! # Þú ættir að sjá þig í framan. Ferðu aldrei neitt út? Ég meina, hvað gerirðu hérna allan daginn? Situr bara hérna og gerir ekki neitt? Heldurðu að frú Boles hafi ekki nóg að gera, þó svo að þú sért ekki að flækjast fyrir henni líka? # Ég fer alltaf upp á borð þegar hún sópar gólfið. # Af hverju þværðu þér ekki? Það er ekki sjón að sjá þig. # Það myndi ekki breyta neinu að þvo sér. # Farðu út og fáðu þér ferskt loft. Ég verð bara döpur að horfa svona á þig. # Ferskt loft? Hvað heldurðu að það hafi að segja? # Það er svo fínt úti. Ég er meira að segja með samlokur hérna. # Hvernig samlokur? # Með osti. # Ég ætla bara að láta þig vita að ég borða frekar mikið. # Það er allt í lagi. Ég er ekkert svöng sjálf. # Hvernig litist þér á að fara eitthvað burt með mér? # Fara hvert? # Ekkert. Við gætum samt farið eitthvað. # En hvert gætum við farið? # Ekkert. Hvert ættum við svosem að fara? Við myndum bara fara eitthvað burt. Það skiptir ekki máli hvert. # Gætum við ekki alveg eins verið hér? # Nei. Það hefur ekkert upp á sig að vera hér. # Nú, hvert ættum við þá að fara? # Ekkert. # Þetta er aldeilis huggulegt boð. En þarftu endilega að vera með þessi gleraugu? # Já. # Þannig að þú ætlar ekki að koma út að labba með mér? # Ég get það ekki í augnablikinu. # Þú ert nú meira slyttið. # Er þetta staðurinn? # Þetta er staðurinn. # Ertu viss um það? # Auðvitað er ég viss. # Og hvað næst? # Vert þú ekki að hafa áhyggjur af því, McCann. Fáðu þér bara sæti. # En hvað með þig? # Hvað með mig? # Ætlar þú ekki að setjast? # Við ætlum báðir að setjast. Láttu fara vel um þig, McCann. Slakaðu á. Hvað gengur að þér? Ég kem hérna með þig í nokkra daga niður að sjávarsíðunni – láttu bara eins og þú sért í fríi. Gerðu sjálfum þér greiða. Þú verður að læra að slaka á, McCann, þú nærð engum árangri annars. # Ég er að reyna það, Nat. # Galdurinn er fólginn í því að anda rétt. Þú getur alveg treyst mér með það. Enda vita það allir. Andaðu fyrst inn, svo út. Og ekki vera hræddur, láttu bara vaða, þú hefur engu að tapa. Sjáðu bara mig. Þegar ég var ennþá bara lærlingur, þá fór hann frændi minn Barney alltaf með mig niður að sjó, alltaf annan hvern föstudag í mánuði, það brást aldrei. Niður til Brighton, Canvey-eyju, Rottingdean – fyrir Barney frænda skipti ekki máli hvert. Við fórum alltaf eftir hádegisverð á hvíldardeginum og settumst í svona sólstóla – þú veist, með svona sólhlíf – svo busluðum við aðeins í sjónum og fylgdumst með sjávarföllunum, flóðinu og fjörunni, og sólinni að setjast – þetta voru dýrðardagar, McCann, eins og þú getur ímyndað þér. Barney frændi. Sá var sko flottur í tauinu. Einn af gamla skólanum. Hann átti hús rétt fyrir utan Basingstoke á þessum árum. Hann naut virðingar samferðafólks síns. Menning? Minnstu ekki á menningu við mig. Ef einhver var með allt á hreinu, þá var það hann. Hann var heimsmaður. # Heyrðu, Nat ... # Ég get sagt þér frá einu sem hann Barney frændi kenndi mér. Barney frændi kenndi mér að orð heiðursmanns eru gulls ígildi. Þess vegna hef ég aldrei verið með neina peninga á mér í mínum viðskiptaferðum. Einn sonur minn, sem var vanur að koma með mér, hann var alltaf með eitthvert klink á sér. Allavega nóg til að kaupa blaðið, til að geta lesið um hvernig krikketliðið var að spjara sig í útlandinu. Að öðru leyti var ekki yfir neinu að kvarta með mig. Ég var náttúrlega mjög upptekinn maður. # En hvað heldurðu um þetta, Nat? Ættum við ekki að vera búnir að hitta einhvern hérna? # Hvers vegna ertu svona taugaóstyrkur, McCann? Vertu bara rólegur. Það er alltaf eins og þú sért mættur í jarðarför, hvar sem þú kemur þessa dagana. # Það er alveg rétt. # Rétt? Auðvitað er það rétt. Það er meira en bara rétt. Það er staðreynd. # Það getur vel verið. # En hvað er að, McCann? Treystirðu mér ekki lengur, eins og þú gerðir í gamla daga? # Auðvitað treysti ég þér, Nat. # En hvernig stendur þá á því að áður en þú ferð í verkefni, þá ertu alltaf allur á nálum, en meðan á verkefninu stendur, þá ertu fullkomlega rólegur? # Ég veit það ekki, Nat. Ég er bara rólegur um leið og ég veit hvað ég er að gera. Þegar ég veit hvað ég er að gera, þá er ég rólegur. # Og þú gerir það líka vel. # Þakka þér fyrir, Nat. # Þú veist hvað ég sagði þegar mér var boðið þetta verkefni. Ég meina, það segir sig náttúrlega sjálft að þeir báðu mig um að taka þetta að mér. En þú veist hvern ég bað um að hafa með mér? # Hvern? # Þig. # Það var fallega gert af þér, Nat. # Það var bara sjálfsagt mál. Þú ert hæfur maður, McCann. # Ég kann vel að meta slíkt hrós, Nat, frá manni í þinni stöðu. # Nú, ég hef auðvitað ákveðna yfirburði, ég neita því ekki. # Þú hefur þá svo sannarlega. # Ég myndi aldrei neita því að ég hef yfirburði. # Og þá ekki af skornum skammti! # Það er nokkuð sem ég myndi ekki neita. # Og það er heldur ekki ofmælt að þú hefur gert vel við mig, ég kann vel að meta það. # Ekki orð um það meir. # Þú hefur alltaf verið sannkristinn maður. # Á vissan hátt, já. # Nei, mér fannst bara ástæða til að láta þig vita að ég kynni vel að meta þetta. # Það er óþarfi að endurtaka það. # Þú hefur lög að mæla. # Alger óþarfi. # Heyrðu, Nat, bara eitt í viðbót. ... # Hvað nú? # Þetta verkefni – nei, bíddu aðeins – heldurðu að þetta verkefni verði eitthvað svipað því sem við höfum unnið áður? # Uss, uss, uss. # Mig langar bara til að vita það. Bara það, ég skal ekki spyrja meira. # Þetta ákveðna viðfangsefni er alveg einstakt viðfangsefni og mjög svo ólíkt því sem þú hefur fengist við áður. Engu að síður er hugsanlegt að ákveðnum ferlisþáttum þess svipi til annarra verkefna þinna. Það veltur allt á viðhorfi þess sem við eigum í höggi við. Hvað sem því líður, McCann, þá get ég fullvissað þig um að verkefnið verður leyst og takmarkinu náð án nokkurs aukaálags fyrir hvorki þig né mig. Ánægður? # Fullkomlega. Þakka þér fyrir, Nat. # A, er það frú Boles? # Já? # Við spjölluðum við eiginmann þinn í gærkvöldi. Hann hefur kannski minnst á okkur við þig? Við höfðum nefnilega heyrt að þú værir svo væn að leigja út herbergi fyrir herra eins og okkur. Þannig að ég kom hérna með félaga minn með mér. Við vorum nefnilega að leita að einhverjum huggulegum stað. Þannig að við ákváðum að koma hingað. Ég er herra Goldberg og þetta er herra McCann. # Það gleður mig virkilega að hitta ykkur. # Það gleður okkur ekki síður að hitta þig. # Það er gott að heyra. # Svo sannarlega. Hversu oft hittir maður fólk sem er ánægjulegt að hitta? # Aldrei. # Dagurinn í dag er þess vegna undantekning. Og hvernig hefur þú það, frú Boles? # Bara mjög fínt, þakka þér fyrir. # Já, er það virkilega? # Virkilega, já. # Það gleður mig. # Jæja, og hvað segirðu þá? Þannig að þú getur hýst okkur, er það, frú Boles? # Ja, það hefði reyndar verið þægilegra í síðustu viku. # Já, er það? # Já. # Hvers vegna? Hvað eru margir sem búa hérna hjá þér sem stendur? # Bara einn sem stendur. # Bara einn? # Já. Bara einn. Þangað til þið komuð. # Og svo auðvitað maðurinn þinn, er það ekki? # Jú, en hann sefur hjá mér. # Hvað gerir hann, maðurinn þinn? # Hann er sólstólavörður. # Já, það er ekkert annað. # Þannig að hann er úti í öllum veðrum. # Já, auðvitað. Og gesturinn þinn? Er það karlmaður? # Karlmaður? # Eða kona? # Nei. Hann er karlmaður. # Búinn að vera hérna lengi? # Hann er búinn að vera hérna í tæpt ár. # Já, er það. Hann sem sagt býr hérna. Og hvað heitir hann? # Webber. # Já, er það? Er hann að vinna hérna? # Hann vann hérna áður. Hann var að vinna sem píanóleikari. Í svona veislum niðri á bryggju. # Já, er það? Á bryggjunni? Og spilar hann vel á píanóið? # Ægilega vel. Hann hélt einu sinni tónleika. # Nú? Hvar? # Í ... einhverjum stórum sal. Faðir hans færði honum kampavín. En svo lokuðu þeir staðnum og hann komst ekki út. Dyravörðurinn var farinn heim. Þannig að hann komst ekki út fyrr en morguninn eftir. Þeir voru mjög þakklátir. Og svo vildu þeir allir gauka einhverju að honum. Þannig að hann þáði það bara. Svo flýtti hann sér í lestina og kom hingað niður eftir. # Er það virkilega? # Heldur betur. Beinustu leið. # Ég vildi óska að hann gæti spilað í kvöld. # Af hverju í kvöld? # Hann á afmæli í dag. # Afmæli? # Já. Það er í dag. En ég ætla ekki að segja honum frá því fyrr en í kvöld. # Veit hann ekki að hann á afmæli? # Hann hefur ekkert minnst á það. # Heyrðu, segðu mér. Ætlarðu að halda veislu? # Veislu? # Ætlaðirðu ekki að gera það? # Nei. # En auðvitað verðurðu að gera það. Við sláum upp veislu! Hvað segirðu um það? # Já, er það ekki! # Auðvitað. Við höldum honum veislu. Láttu mig bara um það. # Æ, en hvað það væri gaman, herra Gold ... # Berg. # Berg. # Líst þér ekki vel á það? # Æ, ég er svo ánægð að þið komuð hingað í dag. # Ef við hefðum ekki komið í dag, þá hefðum við komið á morgun. Ég er samt ánægður með að við komum í dag. Annars hefðum við misst af afmælinu hans. # Mig langaði svo til að halda veislu. En ef maður ætlar að halda veislu, þá verður að vera fólk. # Og nú hefurðu mig og Það er engin veisla án þess að McCann sé í henni. # Hvað meinarðu? # Hvernig líst þér á það, Að það búi hérna herramaður. Sem á afmæli í dag, og búinn að steingleyma því. Við verðum auðvitað að minna hann á það. Við verðum að halda honum veislu. # Já, er það virkilega? # Í kvöld. # Í kvöld. # Ég fer í sparikjólinn minn. # Og ég næ í nokkrar flöskur. # Ég ætla að bjóða henni Lúlú á eftir. Æ, þetta á eftir að hressa hann Stanley. Hann er búinn að vera voðalegur daufur undanfarið. # Við fáum hann til að gleyma sjálfum sér. # Ég vona að ég verði fín í kjólnum mínum. # Frú mín góð, þú verður eins og túlípani. # Hvernig á litinn? # Ja ... ég verð að sjá kjólinn til að vita það. # Gæti ég fengið að fara upp í herbergi? # Já, en ég setti ykkur báða í sama herbergi. Ég vona að þið hafið ekkert á móti því. # Ég hef ekkert á móti því. Hefur þú eitthvað á móti því, McCann? # Nei. # Og hvenær eigum við að láta veisluna byrja? # Klukkan níu. # Fer ég hérna? # Ég skal sýna ykkur. Ef þið hafið ekkert á móti því að koma með mér upp. # Með túlípana? Ekkert vildi ég fremur. # Hver var þetta? # Herrarnir tveir. # Hvaða tveir herrar? # Þeir sem við áttum von á. Ég var bara að sýna þeim herbergið sitt. Þeir voru hæstánægðir með herbergið sitt. # Eru þeir komnir? # Þetta eru indælismenn, Stan. # Af hverju komu þeir ekki í gærkvöldi? # Þeim leist mjög vel á rúmin sín. # Hverjir eru þetta? # Þetta eru indælismenn, Stanley. # Ég var að spyrja þig hverjir þetta væru. # Ég var að segja þér það, herrarnir tveir. # Ég bjóst ekki við að þeir kæmu. # Þeir eru komnir. Þeir voru komnir þegar ég kom heim. # Hvað eru þeir að vilja hérna? # Þeir ætla að fá að gista. # Hvað lengi? # Þeir sögðu það ekki. # En af hverju hérna? Af hverju fóru þeir ekki eitthvað annað? # Þetta hús er á skránni. # Hvað heita þeir? Hver eru nöfn þeirra? # Æ, Stanley, ég man það ekki. # Sögðu þeir ekki hvað þeir hétu? Þeir sögðu það kannski ekki? # Jú, þeir ... # Og hvað heita þeir? Þú verður að muna það. # Af hverju, Stan? Heldurðu að þú þekkir þá? # Hvernig á ég að vita hvort ég þekki þá ef ég veit ekki hvað þeir heita? # Ég man samt að hann sagði mér það ... # Hvað? # Gold-eitthvað. # Goldeitthvað? # Já. Gold ... # Hvað? # Já, það var það. Annar þeirra hét það. # Þekkirðu þá? # Þeir eiga ekki eftir að halda fyrir þér vöku, Stan, ég lofa þér því. Ég segi þeim að hafa hljótt um sig. # Þeir verða ekki lengi hérna, Stan. Ég hætti ekkert að koma upp með morgunteið þitt, ef þú heldur það. # Þú mátt ekki vera leiður í dag. Það er afmælið þitt. # Hm? # Það er afmælið þitt, Stan. Ég ætlaði ekki að segja þér það fyrr en í kvöld. # Nei. # Víst. Ég keypti handa þér gjöf. Hérna. Gjörðu svo vel. Opnaðu hana. # Hvað er þetta? # Þetta er gjöfin þín. # Ég á ekkert afmæli í dag, # Víst áttu afmæli. Opnaðu gjöfina. # Þetta er tromma. Þetta er leikfangatromma. # Af því að þú ert ekki með neitt píanó. Ætlarðu ekki að kyssa mig fyrir? Það eru líka kjuðar. Er einhver þarna? # Við höfum ekki hist, er það? # Nei, við höfum ekki hist. # Ég heiti McCann. # Ætlarðu að vera hérna lengi? # Ekki lengi, nei. Hvað heitir þú? # Webber. # Það gleður mig að kynnast þér, herra. Hamingjuóskir í tilefni dagsins. Varstu á leiðinni út? # Já. # Á afmælinu þínu? # Já. Er eitthvað að því? # En það á að halda veislu hérna fyrir þig í kvöld. # Já, er það? Það var óheppilegt. # Nei, alls ekki. Það er einmitt mjög ánægjulegt. # Mér þykir það leitt. Ég er ekki í skapi fyrir veislu í kvöld. # Nei, er það ekki? Það var leitt. # Já, ég ætlaði að fara út til að halda upp á það í rólegheitum, bara sjálfur. # Það er nú eiginlega alger synd. # Ef þú vildir leyfa mér að komast ... # En það er búið að undirbúa allt. Við eigum meira að segja von á gestum. # Gestum? Hvaða gestum? # Mér sjálfum, meðal annarra. Ég varð þess heiðurs aðnjótandi að vera boðið. # Ég myndi ekki kalla það heiður. Þetta verður bara enn eitt fylleríið. # En fyrir mér er það heiður. # Þú ert að gera of mikið úr þessu. # Nei, alls ekki. Ég lít á þetta sem heiður. # Ekkert nema bölvuð vitleysa. # Alls ekki. # Hverjir eru hinir gestirnir? # Það er ung dama. # Já, er það? Og ...? # Vinur minn. # Vinur þinn? # Einmitt. Þetta er allt klappað og klárt. # Ef þú vildir hafa mig afsakaðan. # Hvert ertu að fara? # Ég er að fara út. # En af hverju ertu ekki bara hér? # Þannig að þú ert hérna í fríi? # Í stuttu fríi, já. Passaðu þig. # Hvað er þetta? # Passaðu þig. Láttu þetta vera. # Einhvern veginn finnst mér eins og við höfum hist áður. # Það höfum við ekki gert. # Hefurðu einhvern tíma verið í nágrenni við Maidenhead? # Nei. # Í Fuller testofunni. Ég var vanur að fá mér te þar. # Ég þekki það ekki. # Og í Boots bókasafninu. Einhverra hluta vegna tengi ég þig miðbænum. # Er það já? # Huggulegur bær, finnst þér það ekki? # Ég þekki hann ekki. # Æ æ. Mjög rólegt en blómstrandi samfélag. Ég er sjálfur fæddur og uppalinn þar. Svolítið langt frá miðbænum reyndar. # Já? # Þannig að þú ert bara í stuttu stoppi hérna? # Mikið rétt. # Þér á eftir að finnast þetta hressandi. # Finnst þér þetta hressandi? # Mér? Nei. En þér á eftir að finnast það. Ég kann ágætlega við mig hérna, en ég er á förum fljótlega. Ég er að fara aftur heim. Og ætla að vera þar einhvern tíma, í þetta skiptið. Heima er best. Ég ætlaði mér aldrei að fara burt, en það eru viðskiptin sem kalla. Viðskiptin kölluðu, þannig að ég þurfti að fara í svolítinn tíma. Þú veist hvernig það er. # Þannig að þú ert í viðskiptum? # Nei. Ekki mikið lengur, held ég. En það er ákveðin tekjulind sem ég hef, þú skilur. Ég veit samt ekki hvað gerist með það. Mér finnst ekki gott að vera svona mikið að heiman. Ég var vanur að lifa bara mjög rólegu lífi. Sat bara heima og spilaði plötur. Lét senda mér allt heim. Svo fór ég út í þessi viðskipti upp á eigin spýtur, það var ekkert í stórum stíl, en það krafðist þess að ég neyddist til að vera hérna niður frá – og lengur en ég átti von á í upphafi. Maður venst því aldrei að búa inni á einhverjum öðrum. Ertu ekki sammála því? Ég var vanur að hafa það svo rólegt. Enginn veit hvað átt hefur fyrr en misst hefur. Er það ekki þannig sem það er orðað? Viltu sígarettu? # Ég reyki ekki. # Hver er þarna? # Vinur minn og húsbóndinn á heimilinu. # Ég veit alveg hvað þú ert að hugsa. Þú sérð nefnilega ekki fyrir þér að ég hafi einhvern tíma lifað rólegu lífi. Þegar þú horfir á hrukkurnar í andlitinu á mér. Það er náttúrlega bara drykkjan. Ég er búinn að vera að drekka svolítið hérna niður frá. En það sem ég er að meina ... þú veist hvernig það er ... þegar maður er í burtu frá sínu eigin ... það gengur náttúrlega ekki upp ... það verður í fínu lagi þegar ég fer aftur heim ... en það sem ég á við er að þegar sumt fólk horfir á mig, þá sér það einhvern allt annan mann. Það getur verið að ég hafi breyst, en ég er ennþá sami maðurinn og ég var. Ég meina, þegar þú skoðar mig almennilega ... ég meina, þá dettur þér ekki í hug í alvöru að ég sé einhver gaur sem ... sem er með einhver vandræði, er það? Þú veist hvað ég á við. # Nei. Passaðu þig. # Af hverju varstu að koma hingað niður eftir? # Ég er í stuttu fríi. # Það er fáránlegt að vera að velja þetta hús. # Af hverju? # Vegna þess að þetta er ekkert gistiheimili. Og hefur aldrei verið. # Auðvitað er það það. # Af hverju valdirðu þetta hús? # Ég verð að segja það, herra minn, að mér finnst þú ekki í sérlega góðu skapi af afmælisbarni að vera. # Af hverju kallarðu mig herra? # Er þér illa við það? # Ég ætla bara að biðja þig um að kalla mig ekki herra. # Ég skal ekki gera það, ef þér er illa við það. # Já. En allavega, þá á ég ekki afmæli í dag. # Er það ekki? # Nei. Það er ekki fyrr en í næsta mánuði. # Ekki samkvæmt henni frú. # Henni? Hún er snarbrjáluð. Algerlega búin að missa það. # Af hverju segirðu svona ljótt um hana. # Hvernig hefur það getað farið framhjá þér? Það er ýmislegt sem þú veist ekki. Ég held nefnilega að einhver sé að spila með þig. # Og hver ætti að vera að því? # Þessi kona er ekki heil á geðsmunum! # Það er þvættingur. # Og þú hefur ekki hugmynd um hvað þú ert að gera. # Þú ert með sígarettuna ofan í blaðinu. # Hvar í andskotanum eru þau? Af hverju koma þau ekki inn? Hvað eru þau að gera þarna? # Þú ættir að reyna að slaka aðeins á. # Heyrðu mig ... # Ekki snerta mig. # Heyrðu. Hlustaðu aðeins á mig. # Slepptu á mér hendinni. # Heyrðu. Sestu aðeins. # Ekki gera þetta! # Ef þú hlustar bara aðeins á mig. Þú vissir alveg hvað ég var að tala um hérna áðan, er það ekki? # Ég hef ekki hugmynd um hvað þú ert að tala um yfirhöfuð. # Þettu eru mistök! Skilurðu það? # Ég held þú ættir að hugsa þinn gang, vinur. # Sagði hann þér eitthvað? Veistu hvers vegna þú ert hérna? Segðu mér það. Þú þarft ekki að vera hræddur við mig. Eða hefur hann kannski ekki sagt þér það? # Sagt mér hvað? # Andskotinn hafi það, er ég ekki búinn að útskýra þetta fyrir þér? Ég kom aldrei út fyrir hússins dyr öll þau ár sem ég bjó í Basingstoke. # Veistu það, að ég er alveg stórgáttaður á þér. # Allt í lagi. Þú lítur út fyrir að vera heiðarlegur maður. Það er bara verið að hafa þig að fífli. Gerirðu þér grein fyrir því? Hvaðan kemurðu? # Hvaðan heldurðu? # Ég þekki Írland mjög vel. Margir vinir mínir búa þar. Mér þykir vænt um það land og ég dáist að fólkinu og treysti því. Ég treysti fólkinu þar. Það ber virðingu fyrir sannleikanum og það hefur kímnigáfu. Lögreglumennirnir þar eru fyrirtaks fólk. Ég hef komið þangað. Ég hef aldrei séð annað eins sólsetur og þar. Hvað segirðu um að koma með mér út og fá þér í glas með mér? Það er bar hérna neðar í götunni sem er með Guinness á krana. Sem er vandfundinn hér um slóðir ... Slíkar mæður eru ekki á hverju strái. Ah. # Sæll, Stan. Þú hefur ekki hitt Stanley, er það, herra Goldberg? # Mér hefur ekki hlotnast sú ánægja, nei. # En allavega, þetta er herra þetta er herra Webber. # Gleður mig að kynnast þér. # Við vorum bara að fá okkur hreint loft úti í garði. # Ég var að segja herra Boles frá henni mömmu gömlu. Þá var nú gaman að lifa. Ha. Þegar ég var unglingur, á föstudögum, þá var ég vanur að ganga niður með síkinu með stúlku sem bjó í sömu götu og ég. Gullfallegri stúlku. Hvílíka rödd sem sú stelpa hafði! Eins og næturgalinn, ekkert minna en það. Siðprúð? Hrein? Það var ekki að ástæðulausu sem hún kenndi í sunnudagaskólanum. Þegar við kvöddumst, þá kvaddi ég hana með kossi á kinnina – ég gekk aldrei neitt lengra en það – við vorum ekki þá eins og ungu mennirnir nútildags. Við vissum hvað orðið virðing þýddi. Þannig að ég smellti bara einum litlum kossi á hana, og sveif síðan heim á leið. Blístrandi af gleði framhjá barnaleikvellinum. Ég tók meira að segja ofan fyrir krakkagemlingunum, og rétti flækingshundunum hjálparhönd, það var einhvern veginn bara sjálfsagt mál. Mér líður eins og þetta hafi gerst í gær. Sólin að síga bakvið hundaleikvanginn. Ah! Jæja, ég þarf víst að fara. # Fara? # Það er taflkvöld hjá mér í kvöld. # Ætlarðu ekki að vera með í veislunni? # Nei. Mér þykir það leitt, Stan. Ég vissi ekki af þessu fyrr en bara rétt áðan. Og við erum með mót í kvöld. Ég kem aftur eins fljótt og ég get. # Við geymum handa þér eitthvað að drekka, er það ekki? Sem minnir mig á það. Þú þarft að fara núna og ná í flöskurnar. # Núna? # Já, auðvitað, núna. Það fer að koma að þessu. Þú manst hvar þetta er, rétt hinum megin við hornið. Á mínu nafni. # Ég verð samferða þér. # Gangi þér vel í skákinni. Og komdu svo endilega aftur, herra Boles. # Ég geri mitt besta. Við sjáumst, Stan. # Það er hlýtt úti í kvöld. # Hættu þessum leikaraskap! # Hvað áttu við? # Það er einhver misskilningur á ferðinni hérna. Það er allt fullbókað. Herbergið ykkar er ekki laust. Hún gleymdi að segja ykkur frá því, hún frú Boles. Þið verðið að finna ykkur eitthvað annað. # Ert þú húsráðandi hérna? # Ég er hann. # Er eitthvað upp úr þessu að hafa? # Ég sé um þetta hús hérna. Ég er ansi hræddur um að þú og félagi þinn verðið að finna ykkur einhverja aðra gistingu. # Heyrðu, ég gleymdi að óska þér til hamingju með afmælið. Til hamingju. # Getur verið að þú sért heyrnarlaus? # Nei, af hverju ætti ég að vera það? Það vill reyndar svo til að skynfæri mín hafa aldrei verið í betra formi, hvert eitt og einasta. Sem er ekki slæmt fyrir mann á sextugsaldri. En mér hefur alltaf fundist að afmælisdagur manns sé svolítil tímamót. Það er of lítið gert úr honum nútildags. Ef eitthvað er þess virði að halda upp á, þá er það fæðingin! Bara eins og þegar maður vaknar á morgnana. Sem er stórkostlegt! Sumu fólki er beinlínis illa við að þurfa að vakna á morgnana. Ég þekki það. Og hvað er svona merkilegt við að vakna á morgnana, segir það. Húðin á manni krumpuð, maður þarf að raka sig, augun full af stírum, munnurinn þurr eins og raspur, lófarnir kófsveittir, nefið stíflað, táfýlan að drepa mann, maður er ekkert annað en lík sem á eftir að snyrta. Það kætir mig alltaf að heyra þessháttar viðhorf. Vegna þess að ég veit hvað það er að vakna við sólina inn um gluggann, og skröltið í sláttuvélinni, og alla litlu fuglana, og ilminn af grasinu, kirkjuklukkurnar, tómatsafann ... # Komdu þér út. # Farðu út með þessar flöskur. Það er ekki leyfi fyrir þessu hérna. # Þú ert ekki í sérlega góðu skapi í dag, herra Webber. Og það á sjálfan afmælisdaginn, og hún indæla frú er að hafa fyrir því að halda þér veislu. # Ég sagði þér að fara út með þessar flöskur. # Fáðu þér aðeins sæti, herra Webber. # Leyfðu mér bara ... að koma þessu á hreint. Þið hræðið mig ekki hið minnsta. Í mínum augum eruð þið ekkert nema einhver subbulegur brandari. Ég hef aftur á móti skyldur gagnvart fólkinu í þessu húsi. Þau eru löngu orðin samdauna öllu hérna. Þau eru búin að missa allt lyktarskyn. En ekki ég. Og á meðan ég er hérna á staðnum, þá læt ég engan komast upp með að misbjóða þeim. Þetta hús hérna er heldur ekkert við ykkar hæfi. Það er alveg sama hvernig litið er á það, það er alveg sama, það er ekkert fyrir ykkur hérna. Þannig að þið getið alveg eins farið strax, án þess að gera meira veður út af þessu. # Fáðu þér sæti, herra Webber. # Það hefur ekkert upp á sig að vera með eitthvert vesen. # Fáðu þér sæti. # Hvers vegna ætti ég að gera það? # Ef ég á að segja þér alveg eins og er, Webber, þá ertu farinn að fara svolítið í taugarnar á mér. # Já, er það, já? Jæja, þá er ... # Fáðu þér sæti. # Nei. # Nat? # Segðu honum að fá sér sæti. # Já, Nat. Væri þér sama þó þú settist? # Nei, mér væri ekki sama. # Nú, já, en ... það væri betra ef þú settist. # Af hverju sest þú ekki? # Nei, ekki ég – þú. # Nei, þakka þér fyrir. # Nat? # Hvað? # Hann vill ekki setjast. # Þú verður að biðja hann. # Ég er búinn að biðja hann. # Biddu hann aftur. # Þú ert nú aumi svindlarinn! Nú geng ég frá honum! # Nei! Nú er ég staðinn á fætur. # Sestu aftur! # Þegar ég er staðinn upp, þá er ég staðinn upp. # Sama hér. # Þú ert búinn að láta Goldberg standa upp. # Hann hefur líka gott af því! # Sestu á þennan stól. # Sestu á þennan stól þarna! # Webber. FÁÐU ÞÉR SÆTI. # Ég held þið ættuð að fara varlega. # Hvað varstu að gera í gær, Webber? # Í gær? # Og daginn þar á undan. Hvað varstu að gera daginn á undan honum? # Hvað áttu við? # Af hverju ertu að sóa tíma okkar allra hérna, Webber? Af hverju ertu að gera okkur svona erfitt fyrir? # Ég? Hvað ert þú að ... # Ég er að segja þér það, Webber. Þú ert misheppnaður. Þú ert að gera alla vitlausa hérna. Hvað vakir fyrir þér með því að reyna að gera út af við gömlu konuna? # Hann nýtur þess! # Af hverju hagarðu þér svona illa, Webber? Þú hreinlega neyðir gamla manninn út á eitthvert skákmót. # Ég? # Af hverju kemurðu fram við þessa ungu konu eins og hún sé holdsveikisjúklingur? Það er ekki hún sem er holdsveikisjúklingurinn, Webber! # Hvaða eiginlega ... # Í hverju varstu í síðustu viku, Webber? Hvar geymirðu öll jakkafötin þín? # Af hverju yfirgafstu samtökin? # Hvað heldurðu að mamma gamla segði, Webber? # Af hverju sveikstu okkur? # Þú særir mig, Webber. Þú ert að reyna að spila með okkur. # Það er algerlega svart á hvítu. # Hver heldur hann eiginlega að hann sé? # Hver heldurðu eiginlega að þú sért? # Þið eruð að veðja á vitlausan hest. # Hvenær komstu hingað fyrst? # Í fyrra. # Og hvaðan komstu? # Annars staðar frá. # Hvers vegna komstu hingað? # Mér var illt í löppunum! # Hvers vegna varstu um kyrrt? Ég var með hausverk! # Tókstu eitthvað við honum? # Já. # Hvað? # Ávaxtasölt! # Enos eða Andrews? # En ... An ... # Hrærðirðu nógu vel? Freyddu þau? # Nei, heyrðu mig nú ... # Freyddu þau? Freyddu þau eða freyddu þau ekki? # Hann veit það ekki! # Þú veist það ekki. Hvenær fórstu síðast í bað? # Ég fer í bað á hverjum ... # Ekki ljúga. # Þú sveikst samtökin. Heldurðu að ég þekki ekki þína líka! # Þú þekkir mig ekki! # Hvað sérðu mikið þegar þú ert ekki með gleraugun? # Allt. # Taktu af honum gleraugun. # Þú ert loddari, Webber. Hvað er langt síðan þú hefur vaskað upp? # Þarsíðustu jól. # Hvar? # Á Lyons tehúsinu. # Á hvaða Lyons? # Á Marble Arch. # Hvar var konan þín? # Í ... # Svaraðu. # Hvaða kona? # Hvað gerðirðu við konuna þína? # Hann drap konuna sína! # Af hverju drapstu konuna þína? # Hvaða konu? # Hvernig drap hann hana? # Hvernig drapstu hana? # Þú kyrktir hana. # Með rottueitri. # Datt mér ekki í hug! # Hvar er mamma gamla? # Á heilsuhælinu. # Sko! # Af hverju giftistu aldrei? # Hún beið eftir honum við kirkjudyrnar. # Þú laumaðist burt úr brúðkaupinu. # Hann skildi hana eftir í súpunni. # Þú skildir hana eftir með bumbuna út í loftið. # Hún beið eftir þér í kirkjunni. # Webber! Af hverju breyttirðu um nafn? # Ég gleymdi hinu nafninu. # Hvað heitirðu núna? # Jói Sápa. # Þú lyktar af synd. # Langar leiðir. # Viðurkennirðu tilvist hins utanaðkomandi afls? # Hvað meinarðu? # Viðurkennirðu tilvist hins utanaðkomandi afls? # Hann er að spyrja þig að því! # Viðurkennirðu tilvist hins utanaðkomandi afls, sem er ábyrgt fyrir þér, sem þjáist fyrir þig? # Það er orðið framorðið. # Framorðið! Heldur betur! Hvenær fórstu síðast með bænirnar þínar? # Það sprettur út á honum svitinn! # Hvenær fórstu síðast með bænirnar þínar? # Það sprettur út á honum svitinn! # Er talan 846 möguleg eða nauðsynleg? # Hvorugt. # Rangt! Er talan 846 möguleg eða nauðsynleg? # Bæði. # Rangt! Hún er nauðsynleg en ekki möguleg. # Bæði. # Rangt! Af hverju heldurðu að talan 846 sé nauðsynlega möguleg? # Hún hlýtur að vera það. # Rangt! Hún er eingöngu nauðsynlega nauðsynleg! Við göngumst ekki við möguleikanum nema við heimilum nauðsynina. Möguleikinn kemur til af nauðsyninni en er alls ekki nauðsynlegur vegna möguleikans. Við getum ekki gert ráð fyrir möguleikanum nema við fáum sönnun fyrir nauðsyninni. # Rétt! # Rétt? Auðvitað er það rétt! Við höfum rétt fyrir okkur og þú rangt, Webber, í hverju einasta atriði. # Í hverju einasta atriði. # Kvensemin er alveg að fara með þig! # Þú munt fá að borga fyrir þetta. # Þú treður þig út af þurru ristabrauði. # Þú óhreinkar hið kvenlega eðli. # Af hverju borgarðu ekki leiguna? # Móðurníðingur! # Af hverju borarðu í nefið? # Ég krefst réttlætis! # Hver er atvinnugrein þín? # Hvað um Írland? # Hver er atvinnugrein þín? # Ég spila á píanó. # Hvað notarðu marga fingur? # Ég nota ekki hendurnar! # Engin iðngrein myndi líta við þér. Ekki einu sinni byggingariðnaðurinn. # Þú ert svikari inn að beini. # Í hvernig náttfötum ertu? # Engum. # Þú subbar út fæðingarlökin þín. # Hvað um trúvilluna í Albi? # Hver var það sem meig á marksúluna í Melbourne? # Hvað um hinn heilaga Oliver Plunkett? # Svaraðu, Webber. Af hverju fór hænan yfir veginn? # Hún ætlaði að ... hún ætlaði að ... hún ætlaði að ... # Hann veit það ekki! # Hvers vegna fór hænan yfir veginn? # Hún ætlaði að ... hún ætlaði að ... # Hvers vegna fór hænan yfir veginn? # Hún ætlaði ... # Hann veit það ekki. Hann veit ekki hvort kom á undan! # Hvort kom á undan? # Hænan? Eggið? Hvort kom á undan? # OG MCCANN Hvort kom á undan? Hvort kom á undan? Hvort kom á undan? # Hann veit það ekki. Þekkirðu þitt eigið andlit? # Vektu hann. Stingdu nál í augað á honum. # Þú ert alger plága, Webber. Þú ert algjör mistök. # Þú ert það sem gengur af. # En við höfum svar við þér. Við getum vanað þig. # Hvað um Drogheda? # Það er allur broddur úr þér. Bara fnykurinn af þér eftir. # Þú sveikst ættjörð okkar. # Þú svíkur þjóð okkar. # Hver ertu, Webber? # Hvað fær þig til að halda að þú sért til? # Þú ert dauður. # Þú ert dauður. Þú getur ekki lifað, þú getur ekki hugsað, þú getur ekki elskað. Þú ert dauður. Þú ert plága sem er rotin í gegn. Það er enginn kjarni eftir í þér. Það eina sem er eftir er ódaunninn! # Rólegur, McCann. # Öööööööö! # Það var lagið, Júdas. # Rólegur, McCann. # Koma svo! # Ööööööööö! # Hann svitnar allur. # Ööööööööö! # Engan æsing, McCann. # Það sprettur út svitinn á helvítis svitahlunknum. # Ég kom með trommuna niður. Ég er búin að klæða mig fyrir kvöldið. # Dásamlegt. # Hvernig finnst þér kjóllinn? # Dásamlegur. Ég hef aldrei séð annað eins. # Ég trúi því. Hann faðir minn gaf mér hann. Finnst ykkur ekki koma fallegt hljóð úr henni? # Þetta er virkileg listasmíð. Kannski hann Stan spili fyrir okkur smá lag á eftir. # Já, er það ekki? Ætlarðu að gera það, Stan? # Get ég fengið gleraugun mín? # Æ já. Gjörðu svo vel. Gjörðu svo vel. Jæja. Hvað höfum við hér? Nóg til að drekkja heilli áhöfn. Við höfum hérna fjórar flöskur af skota og eina af írsku. # Æ, herra Goldberg, hvað ætti ég að fá mér? # Glös. Fyrst þurfum við glös. Taktu upp skotann, McCann. # Hérna er ég alveg með fínustu glösin mín. # Ég drekk ekki skota. # Þá færðu þér bara írskt. # Hérna eru þau. # Flott. Mér finnst að eigi að hella í glösin. Hvað finnst þér, frú Boles? # O já. Gerðu það, Stanley. Hvernig líst þér á kjólinn minn, herra Goldberg? # Algerlega í sérflokki. Snúðu þér aðeins við. Ég var nefnilega í þessum bransa sjálfur. Labbaðu aðeins, geturðu það? # Æ nei. # Ekki vera feimin. # Úúúú! # Þú verður að taka nokkur skref fyrir okkur. Leyfðu okkur að líta almennilega á þig. Hvílíkur limaburður. Hver er þín skoðun, McCann? Hún er bara eins og greifynja, ekkert annað. Madam, snúðu þér nú við og sýndu okkur hvernig þú svífur yfir að eldhúsinu. Hvílíkir tilburðir! # Hérna. # Slökktu í loftinu og kveiktu á vasaljósinu þínu. Ekki á frúna, heldur á herrann! Þú verður að beina ljósinu að afmælisbarninu. Og af því að hann er eini Stanley-inn sem ég þekki, og ég þekki hann betur en allir aðrir í heiminum, þó að hann vilji ekki trúa því. # Svona já. Þá er Stanley sestur. Jæja, mig langar til að byrja á því að segja að aldrei fyrr hefur nokkuð snert mig eins og skálarræðan sem við heyrðum rétt í þessu. Það er ekki oft, á þessum síðustu og verstu tímum, sem maður upplifir svona hreina og sanna hlýju. Það gerist ekki á hverjum degi. En það gerðist núna rétt áðan, mínar dömur og herrar. Og ég velti því sama fyrir mér, rétt eins og þið hin. Hvað varð um alla ástina, ljúfmennskuna, hina blygðunarlausu kærleikstjáningu sem við þekktum hér áður fyrr, þá sem mæður okkar gáfu okkur í vöggugjöf. # Hún einfaldlega gufaði upp. # Það var það sem ég hélt, núna þangað til í dag. Sjálfur trúi ég á gildi þess að hlæja innilega, að fara í góðan veiðitúr, að vinna úti í garði. Ég lagði talsverðan metnað í gamla gróðurhúsið mitt, sem ég byggði upp á eigin spýtur. Ég er nefnilega sú manngerð. Það eru gæðin sem skipta máli, ekki stærðin. Lítill Austin Mini, tebolli á Fullers, bók af Boots-safninu, og ég bið ekki um meira. En núna rétt áðan, bara rétt í þessu, sagði húsfrúin hug sinn, og ég, ég veit ekki með ykkur hin, ég var gjörsamlega sleginn út af laginu yfir þeim tilfinningum sem hún tjáði okkur. Sæll er sá sem vekur slíkar tilfinningar, ég segi ekki annað. Ég veit ekki hvernig ég á að orða það. Við ferðumst öll ein í gegnum þennan heim. Og það er heldur einmanalegt hlutskipti. Ekki rétt! # Rétt! # Þá höfum við það. En í kvöld, Lúlú og McCann, þá höfum við orðið mikillar gæfu aðnjótandi. Við höfum hlýtt á konu votta manneskju af sínum eigin kynstofni alla þá hollustu sem hún á, af öllum sínum mikilfengleika og með sínu sperrta fasi. Mínar innilegustu hamingjuóskir, Stanley. Fyrir hönd okkar allra hinna óska ég þér gleðilegs afmælisdags. Það er ég viss um að þú hefur aldrei verið jafn stoltur af sjálfum þér og í dag. Mazoltov! Megum við mætast heil í gleðinni! Slökktu ljósin, McCann, á meðan við skálum. # Þetta var yndisleg ræða hjá þér. # Lyftið glösum ykkar. – til hamingju með afmælið. # Til hamingju með afmælið. # Til hamingju með afmælið. # Megirðu lengi lifa, Stan. # Og lengur en fram yfir föstu. # Æ, Stanni minn ... # Ljósin! # Já! Þetta er mjög gott. # Heldurðu að ég hossist ekki bara upp í loft? # Ég skil ekki hvernig þú getur blandað þessu saman. # Þú verður að láta reyna á það. # Hann er þægilegur. # Veistu hvað, það er svo mikið sem býr í augunum þínum. # Í þínum líka. # Já, finnst þér það? # Segðu eitthvað meira! # Ég hef komið á King´s Cross. # Við höfðum ekki hugmynd um að þið væruð á leiðinni. # Gættu að því hvernig þú hreyfir þig. Þú ert að brjóta í mér beinin. # Mig langar til að dansa! Dansa. Gesundheit. # Áttu konu? # Ég átti konu. Og þvílíka konu. Ég get sagt þér frá því. Ég var alltaf vanur því, á föstudagseftirmiðdögum, að fá mér svolitla heilsubótargöngu í almenningsgarðinum. Heyrðu, gerðu mér greiða, geturðu sest aðeins á borðið í smástund? Þvílík útför. # Dýrð sé, dýrð sé, okkar djörfu sjálfstæðishetjum! # Ó, hvað þú hefur fallega rödd. # Syngdu fyrir okkur, McCann. # Ástarsöng! # Kvöldið sem þeir lögðu hinn ljúfa Paddy, þá leituðu þeir til hans allir drengirnir. # Ástarsöng! # Að Edensgarður sé ekki meir er alls ekki rétt, það ég veit. Beygðu til vinstri við Bennaleir og til Kutahóls hálfa leið. Og þar muntu finn´ann, ég veit það vel, og hann syngur svo sætt til mín: Komdu aftur, Paddy Reilly, í Svartálfasel, komdu heim, kæri Paddy, til mín! # Mig langar að fara í einhvern leik! # Í leik? # Hvaða leik? # Bara einhvern leik. # Já, förum í einhvern leik. # Hvaða leik? # Feluleik. # Skollaleik. # Já! # Eigum við að fara í skollaleik? # OG MEG Já! # Allt í lagi. Skollaleik. Komiði þá! Allir á fætur! McCann. Stanley – # Upp með þig. # Hvað gengur að honum? # Stanley, við ætlum að fara í leik. Æ, gerðu það, ekki vera í fýlu, Stan. # Gerðu það. # Það var lagið! Jæja – hver ætlar að vera skollinn fyrst? # Frú Boles. # Ekki ég. # Af hverju ekki þú. # Hver, ég? # Gjörðu svo vel. # Hvernig gengur þessi leikur fyrir sig? # Hefurðu aldrei farið í skollaleik áður? Vertu kyrr, frú Boles. Það má ekki snerta mann. En þið megið ekki hreyfa ykkur eftir að hún er með bundið fyrir. Þið verðið að vera í sömu sporunum eftir að það er bundið fyrir. Og ef hún snertir mann, þá á maður að vera hann. Snúðu þér við. Hvað rétti ég upp marga fingur? # Ég sé það ekki. # Fínt. # Fínt! Allir að hreyfa sig. Stanley. Stoppa núna. Og ekki hreyfa sig. Þú mátt byrja núna! # Náði þér! # Taktu slæðuna af þér. # En hvað þetta er mjúkt hár! # Svona. # Það ert þú! # Bittu hana á þig, McCann. # Svona. Snúðu þér við. Hvað rétti ég upp marga fingur? # Ég veit það ekki. # Fínt! Allir að hreyfa sig. Svona já. Stopp! Allir kyrrir! # Æ, er þetta ekki spennandi! # Ekki tala! Uss, uss, uss. Jæja – allir að hreyfa sig aftur. Stopp. Allir kyrrir! # Það er Stanley! # Finnst þér ekki gaman í leiknum? # Þá er komið að þér, Stan. # Bittu á hann slæðuna, frú Boles. # Það er það sem ég er að gera. Sérðu nokkuð á mér nefið? # Hann sér það ekki. Tilbúin? Flott! Allir að hreyfa sig. Stopp! Og allir kyrrir! # Ó ó ó! # Usss! # Kveikið ljósin! # Hvað kom fyrir? # Kveikið ljósin! # Bíðið aðeins. # Hvar er hann? # Láttu mig vera! # Hver er þetta? # Hver er að snerta mig! # Hvar er hann? # Af hverju slokknaði ljósið? # Hvar er vasaljósið þitt? Ekki á mig! # Vasaljósið mitt! # Guð minn góður! # Hvar er vasaljósið þitt? Taktu upp vasaljósið þitt! # Ég finn það ekki. # Haltu utan um mig. Haltu utan um mig. # Farðu á hnén. Hjálpaðu honum að finna vasaljósið. # Ég get það ekki. # Það er horfið. # Af hverju slokknaði ljósið? # Þegiði öll! Hjálpið honum að finna vasaljósið. # Ég er hérna. McCann! # Hérna. # Komdu hérna til mín, komdu hérna til mín. Rólegur. Hingað. # Hvað er að gerast? # Hver er þetta? # Hvað er að gerast? # Þetta er Lúlú! # Hvar er hún? # Hún datt. # Hvar? # Einhvers staðar hér. # Hjálpaðu mér að reisa hana við. # Ég finn hana ekki. # Hún hlýtur að vera hérna einhvers staðar. # Hún er ekki hérna. # Hún hlýtur að vera hérna. # Hún er horfin. # ÞRIÐJI ÞÁTTUR # Ert þetta þú, Stan? Stanni? # Hvað? # Ert þetta þú? # Þetta er ég. # Nú, það ert þú. Ég er búin með kornflexið. # Nú, hvað áttu til annað? # Ekkert. # Ekkert? # Bíddu aðeins. Ég ætla að fara út í búð eftir smástund. Ég næ í eitthvað gott handa þér. Ég er með hræðilegan hausverk. # Þú svafst eins og steinn í nótt. # Var það? # Alveg rotuð. # Ég hlýt að hafa verið þreytt. Heyrðu, sérðu þetta. Tromman er ónýt. Af hverju er hún rifin? # Ég veit það ekki. # Það heyrist ennþá í henni. # Það hlýtur að vera hægt að fá nýja. # Hún hefur örugglega rifnað í veislunni. Ég man samt ekki eftir að hún hafi rifnað þá, í veislunni. Já. # Þú hefur ekkert séð hann hérna niðri ennþá? Petey. # Hvað? # Þú hefur ekkert séð hann hérna niðri? # Hvern? # Nei. # Ekki ég heldur. Hann ætti að vera vaknaður, drengurinn. Hann er of seinn í morgunmatinn. # Það er enginn morgunmatur. # Nei, en hann veit ekkert um það. Ég ætla að kalla á hann. # Nei, ekki gera það, Meg. Leyfðu honum að sofa. # En þú segir sjálfur að hann sofi allt of mikið. # Leyfðu honum að sofa ... núna í dag. Láttu hann eiga sig. # Ég fór upp áðan, til að færa honum teið hans. En það var McCann sem opnaði hjá honum. Hann sagði mér að þeir væru að tala saman. Hann sagðist vera búinn að gefa honum te. Hann hlýtur að hafa vaknað mjög snemma. Ég veit ekki hvað þeir voru að tala um. Mér fannst þetta eitthvað skrítið. Hann Stanley er yfirleitt steinsofandi þegar ég vek hann. En ekki núna í morgun. Ég heyrði hann var að tala. Heldurðu að þeir þekkist? Ég held að þeir séu gamlir vinir. átti svo marga vini. Ég veit það alveg. Ég lét hann ekki hafa teið. Hann var búinn að fá. Ég fór bara aftur niður og hélt áfram að vinna. Svo komu þeir niður í morgunmat svolítið síðar. Stanley hlýtur að hafa sofnað aftur. # Hvenær ætlaðu að fara út í búð, Meg? # Já, ég verð að gera það. Ég er með hræðilegan hausverk. Er eitthvað í honum? # Í honum? # Já. # Hvað meinarðu, í honum? # Inni í honum. # Hvað hefði það átt að vera? # Nei ... ég meina ... það eru ekki ... það eru ekki hjólbörur í honum? # Hjólbörur? # Já. # Ég sá engar svoleiðis. # Var það ekki? Ertu viss um það? # Hvað ætti herra Goldberg að vera að gera með hjólbörur? # Herra Goldberg? # Þetta er bíllinn hans. # Bíllinn hans? Nú, ég vissi ekki að þetta væri bíllinn hans. # Auðvitað er þetta bíllinn hans. # Æ, hvað er gott að heyra það. # Hvað áttu við með því? # Æ, það er bara gott að heyra það. # Ég held þú ættir að fara út og fá þér ferskt loft. # Já, ég ætla að gera það. Ég ætla að gera það. Ég ætla að fara og kaupa inn. Önnur holning, auðvitað. # Ég hélt að hann væri að koma niður í morgunmat. Hann er ekki búinn að fá sér morgunmat ennþá. # Konan þín lagar aldeilis gott te, herra Boles. # Já, hún á það til, já. Hún á líka til að gleyma því. # Er hann að koma niður? # Niður? Auðvitað er hann að koma niður. Hvers vegna ætti hann ekki að koma niður á svona fallegum og sólríkum degi? Hann verður kominn á stjá eftir smástund. Bíllinn segirðu? Hann hefur aldrei brugðist mér, þessi bíll. # Ætlarðu að fara í bíltúr? # Jæja, ég verð að haska mér. Ég verð ekki lengi. Hún er góð kona. Heillandi kona. Móðir mín var svona líka. Konan mín var alveg eins. # Hvernig líður honum í dag? # Hverjum? # Er hann eitthvað skárri? # Já ... örlítið skárri, held ég, örlítið skárri já. En ég hef auðvitað ekki forsendurnar til að dæma um það, herra Boles. Ég á við, ég hef ekki ... menntunina til þess. Ráðlegast væri ef einhver með ... hvað segir maður ... réttu menntunina ... myndi líta á hann. Einhver með tilhlýðilega gráðu. Það er það sem skiptir öllu máli. # Já. # En allavega, þá er Dermot hjá honum í augnablikinu. Hann ... sér um að honum leiðist ekki. # Dermot? # Já. # Þetta er í rauninni alveg hræðilegt. # Já. Afmælisgleðskapurinn var honum ofviða. # Hvað kom yfir hann? # Hvað kom yfir hann? Hann brotnaði niður, herra Boles. Það var ekki flóknara en það. Taugaáfall. # En hvað var það sem olli því svona allt í einu? # Sjáðu til, herra Boles, það getur borið að á mismunandi vegu. Kunningi minn var einmitt að ræða þetta við mig um daginn. Við höfðum báðir verið áhyggjufullir út af öðru tilfelli – ekki alveg sambærilegu, auðvitað, en ... ekki svo ósvipuðu, ekki svo ósvipuðu. Fáðu þér eina Abdullah. # Nei, alls ekki, ég reyki ekki. # Ég leyfi mér af og til að fá mér sígarettu. Eina Abdullah eða þá ... Settirðu pening í raufina? # Já. # Og þá kviknuðu ljósin. # Já, og þá kom ég hérna inn. # Ég hefði getað svarið að það var öryggið. # Það var alger dauðaþögn. Ég hefði getað heyrt saumnál detta. Þannig að ég fór upp og hitti þá vin þinn – Dermot – á stigapallinum. Og hann sagði mér frá því. # Hver? # Vinur þinn – Dermot. # Já. Dermot. Það hefur verið hugsað fyrir því, herra Boles. Vert þú ekki að hafa áhyggjur. # Hvað áttu við? Búnir að pakka? # Jæja? Jæja hvað? # Hvað hvað? Ég fer ekki þarna upp aftur. # Hvers vegna ekki? # Ég fer ekki þarna upp aftur. # Hvernig er ástandið á honum núna? # Hann er orðinn rólegri. Hann hætti öllu þessu ... rausi núna rétt áðan. # Hvenær verður hann tilbúinn? # Þú getur farið þarna upp næst. # Hvað gengur eiginlega að þér? # Ég lét hann hafa ... # Hvað? # Ég lét hann hafa gleraugun sín. # Var hann ekki ánægður að fá þau aftur? # Umgjörðin er brotin. # Hvernig gerðist það? # Hann var að reyna að troða augntóftunum inn í augun á sér. Ég var ekkert að skipta mér af því. # Ég er með límband hérna einhvers staðar. Við getum límt þau saman. # Límband? Nei, nei, þetta er allt í þessu fína, herra Boles. Það ætti að róa hann í bili að hafa eitthvað til að dunda sér við. # Hvað með lækni? # Það hefur verið hugsað fyrir því. # Ég held hann þurfi að hitta lækni. # Ég er sammála þér. Það hefur verið hugsað fyrir því. Við leyfum honum að taka það aðeins rólega, og síðan förum við með hann til Montys. # Þið farið sem sagt með hann til læknis? # Auðvitað. Til Montys. # Svo frú Boles fór út til að ná í eitthvað gott handa okkur í hádegismat? # Hún gerði það. # Það er því miður hugsanlegt að við verðum farnir þegar hún kemur aftur. # Verðið farnir? # Að við verðum farnir þá, já. # Jæja, ég ætla að sjá hvernig baunirnar mínar hafa það, á meðan. # Á meðan? # Á meðan við bíðum. # Bíðum eftir hverju? Ertu ekki að fara aftur niður á strönd? # Nei, ekki strax. Láttu mig vita þegar hann kemur niður, geturðu það, herra Goldberg? # Það verður ansi troðið hjá þér á ströndinni í dag ... á degi eins og þessum. Allir liggjandi í sólinni, og syndandi í sjónum. Maður lifandi. En hvað með alla sólstólana? Er búið að raða sólstólunum? # Ég setti þá alla út í morgun. # En hvað með að rukka? Hver ætlar að sjá um að rukka? # Það verður í lagi. Það verður í góðu lagi. Herra Goldberg. Haf þú ekki áhyggjur af því. Ég kem aftur. # Er allt tilbúið? # Já, auðvitað. # Hættu þessu! # Hverju? # Hvers vegna þarftu alltaf að vera að þessu? Þetta er svo barnalegt. Þetta er algerlega tilgangslaust. Það er ekki nokkur einasti tilgangur með þessu. # Hvað gengur eiginlega að þér í dag? # Spurningar, spurningar. Hættu að spyrja mig allra þessara spurninga. Hver heldurðu eiginlega að ég sé? # Jæja? # Jæja? # Jæja hvað? # Eigum við að bíða eða fara og ná í hann? # Vilt þú fara og ná í hann? # Mig langar til að ljúka þessu af. # Það er skiljanlegt. # Þannig að eigum við að bíða eða fara og ná í hann? # Ég veit ekki af hverju, en ég er drepast úr þreytu. Mér finnst ég ... Þetta kemur ekki oft fyrir mig. # Er það svo? # Þetta er óvenjulegt, já. # Ljúkum þessu af og förum. Klárum þetta og förum héðan. Komum þessu frá. Ljúkum þessu helvíti af. Komum þessu frá og förum! # Á ég að fara upp? # Nat! # Simey! # Hvað – var – það – sem þú – kallaðir mig? # Hver? # Ekki nota þetta nafn! Nat, Nat, Nat, NAT! Ég kallaði þig Nat. Ég var að spyrja þig, Nat. Svei mér þá. Þetta var bara spurning, ekkert annað, bara spurning, ha, skilurðu það ekki? # Hvaða spurning? # Á ég að fara upp? # Upp? Ég hélt þú ætlaðir ekki að fara þarna upp aftur. # Hvað meinarðu? Af hverju ekki? # Þú sagðir það áðan! # Ég sagði það aldrei! # Ekki það? # Hver sagði það? Ég sagði það aldrei! Ég fer upp núna! # Bíddu! # Komdu hingað. # Mig langar til að vita hvað þér finnst. Líttu upp í mig. # Skoðaðu vel. # Þú veist hvað ég á við? # Á ég að segja þér svolítið? Ég hef aldrei misst tönn. Ekki síðan ég fæddist. Það hefur ekkert breyst. ... Vegna þess að ég held að heimurinn ... VEGNA ÞESS AÐ ÉG HELD AÐ HEIMURINN ... # Sestu McCann, sestu hérna svo ég geti horft á þig. # Hann faðir minn sagði við mig, Benny, Benny, komdu hingað til mín. Hann var að deyja. Ég lagðist á hnén. Ég var við hlið hans dag og nótt. Hver var þar annar en ég? Þú verður að fyrirgefa fólki, Benny, og ekki troða á öðrum. Já, pabbi. Farðu heim til konunnar þinnar. Ég geri það, pabbi. Passaðu þig á þorpurum, og betlurum, og slæpingjum. Hann nefndi engin nöfn. Ég sóaði mínu lífi í þjónustu við aðra, sagði hann, ég skammast mín ekki fyrir það. Gerðu skyldu þína og vertu á verði. Bjóddu alltaf nágrönnum þínum góðan daginn. Gleymdu aldrei nokkurn tíma fjölskyldu þinni, vegna þess að hún er kletturinn, undirstaðan og kjarninn! Ef þú lendir einhvern tíma í einhverjum vandræðum, þá reddar hann þér út úr þeim, hann Barney frændi. Ég lagðist á hnén. Seamus – Hver kom á undan föður þínum? Faðir hans. Og hver kom á undan honum? Og undan honum? ... Hver var það sem kom á undan föður föður þíns nema móðir föður föður þíns! Langamma þín. # Og það er þess vegna sem ég er það sem ég er í dag, McCann. Vegna þess að ég hef alltaf verið fílhraustur. Þetta er mitt mottó. Sláðu ekki af, hvorki í leik né starfi. Mér hefur aldrei orðið misdægurt. # En hvað um það, gefðu mér einn blástur. Blástu í munninn á mér. # Einn í viðbót áður en við förum. # Fínt! # Ég gef þér fimm mínútur. Hvað heldurðu að pabbi myndi segja, ef hann vissi? Og hvað heldurðu að Eddie myndi segja? # Eddie? # Það var fyrsta ástin mín, hann Eddie. Og hvað svo sem gerðist, þá var það siðsamt. Með honum! Hann ruddist ekki inn í herbergi til mín um nótt með skjalatösku! # Hver var það sem opnaði skjalatöskuna, ég eða þú? Lúlú, smúlú, gerðu það, látum liðið vera liðið. Eigum við ekki að kyssast og gleyma þessu. # Ég kem ekki nálægt þér. # Og ég sem er að fara í dag. # Ertu að fara? # Í dag. # Þú notaðir mig í nótt. Bara eins og tusku. # Hver notaði hvern? # Þú komst þér í mjúkinn hjá mér með klækjum á meðan varnir mínar brustu. # Hver braut þær? # Það varst þú sem gerðir það. Þú svalaðir þínum ógeðslega þorsta á mér. Þú kenndir mér alls konar sem stúlka ætti ekki að kunna fyrr en hún er búin að vera gift að minnsta kosti þrisvar! # Ertu nú ekki aðeins að fara fram úr þér! Yfir hverju ertu að kvarta? # Þú varst ekki að gera þetta fyrir mig. Þú misnotaðir mig bara til að svala þínum eigin þörfum. Æ Nat, af hverju gerðirðu þetta við mig? # Þú vildir að ég gerði þetta við þig, Lúlúla, svo ég gerði það. # Er eitthvað við það að athuga. Þú ert aldeilis búin að sofa lengi, ungfrú góð. # Ég? # Þú og þínar líkar eyðið allt of miklum tíma í rúminu. # Hvað meinarðu? # Eitthvað sem þú þarft að játa? # Hvað? # Játaðu! # Játa hvað? # Farðu á hnén og játaðu! # Hvað er hann að tala um? # Játaðu syndir þínar. Þú hefur engu að tapa. # Hvað, fyrir honum? # Það eru ekki nema sex mánuðir síðan hann var sviptur hempunni. # Farðu á hnén, kona, og segðu mér hvað þú hefur verið að gera! # Ég sé alveg hvað er að gerast hérna. Ég veit alveg hvað er á seyði. Ég held ég hafi svona nokkuð skýra hugmynd um það. # Ég hef séð þig vera að laumast í nágrenni við Cashel-klett, að saurga jörðina með athæfi þínu. Farðu burt, ég vil ekki sjá þig! # Ég er að fara. # Hvernig hefurðu það, Stan? # Ertu eitthvað skárri? # Hvað kom fyrir gleraugun þín? # Þau eru brotin. Það var leiðinlegt. # Hann lítur betur út, er það ekki? # Mun betur. # Nýr maður. # Ég veit hvað við gerum. # Hvað? # Við kaupum handa honum ný gleraugu. # Úr eigin vasa. # Það segir sig sjálft. Svona okkar á milli, Stan, þá er komið að því að þú fáir ný gleraugu. # Þú ert kominn með sjónskekkju. # Sem er ekki gott. Þú ert búinn að vera rangeygður í öll þessi ár. # Þú ert meira að segja enn rangeygðari núna. # Það er alveg rétt hjá honum. Þetta hefur aldrei verið svona slæmt. # Þetta er verra en vont. # Þú þarft á langri endurhæfingu að halda. # Að breyta um loftslag. # Einhvers staðar langt í burtu. # Þar sem enginn truflar þig. # Nákvæmlega. # Þú ert búinn að vera allt of lengi í sama farinu. # Þú ert svo blóðlaus að sjá. # Gigtarlegur. # Nærsýnn. # Flogaveikislegur. # Þú ert alveg að missa það. # Þú ert dauðans matur. # En við getum bjargað þér. # Frá því að veslast upp. # Alveg rétt. # Tvímælalaust. # Héðan í frá verðum við miðdepillinn í lífi þínu. # Við endurnýjum áskriftarkortið þitt. # Við lækkum morgunteið um tvö penní. # Við látum þig hafa afslátt af öllum eldfimum vörum. # Við pössum upp á þig. # Gefum þér góð ráð. # Þú færð almennilega umönnun og meðferð. # Þú færð aðgang að barnum í klúbbnum. # Við tökum frá fyrir þig borð. # Aðstoðum þig við að komast í gegnum föstuna. # Bökum fyrir þig kökur. # Aðstoðum þig við að krjúpa á helgidögum. # Gefum þér frían passa. # Förum með þig í heilsubótargöngur. # Við gefum þér almennilegar ábendingar. # Við útvegum þér sippubandið. # Vestið og buxurnar. # Smyrslið. # Heita baksturinn. # Fingursmokkinn. # Magabeltið. # Eyrnatappana. # Barnapúðrið. # Bakklóruna. # Varadekkið. # Magapumpuna. # Súrefnistjaldið. # Bænahjólið. # Gifsumbúðirnar. # Öryggishjálminn. # Hækjurnar. # Þjónustu allan sólarhringinn. # Allt á okkar kostnað. # Ekki spurning. # Við gerum þig að manni. # Og konu. # Þú verður endurstilltur. # Þú verður ríkur. # Þú verður aðlagaður. # Þú verður sómi okkar og skjöldur. # Þú verður manneskja. # Þú munt slá í gegn. # Þú verður heill í gegn. # Þú munt gefa skipanir. # Þú munt taka ákvarðanir. # Þú munt verða áhrifamaður. # Ráðamaður. # Þú munt eignast þínar eigin snekkjur. # Dýr. # Dýr. # Ég sagði dýr. Þú munt hafa heiminn í hendi þér, Stan. Sem ég er lifandi. Jæja? Hvað segirðu? # Hvað heldurðu? Hvað segirðu, strákur? # Hver er skoðun þín, herra minn? Á þessum horfum, herra minn? # Horfur. Auðvitað. Auðvitað eru þetta horfur. # Hver er skoðun þín á slíkum horfum? Ha, Stanley? # Ö–gög ... ö-gög ... íííí-gag ... Kaaa ... kaaa. # Jæja, Stanni kallinn, hvað segirðu, ha? # Ö–gög ... ö–gög ... # Hver er þín skoðun, herra? # Kaaa ... kaaa ... # Herra Webber! Hver er skoðun þín? # Hvað segirðu, Stan? Hvernig líst þér á horfurnar? # Hver er skoðun þín á horfunum? # Ennþá sami gamli Stan. Komdu með okkur. Láttu ekki svona, drengur. # Þú verður að koma með okkur. # Hvert ætlið þið að fara með hann? # Við ætlum að fara með hann til Montys. # Hann má alveg vera hérna. # Enga vitleysu. # Við getum passað upp á hann hér. # Hvers vegna ættuð þið að passa upp á hann? # Hann er minn gestur. # Hann þarf á sérstakri meðferð að halda. # Við finnum einhvern. # Nei. Þú finnur engan betri en Monty. Komdu með hann, McCann. # Látið hann vera! # Hvers vegna kemur þú ekki með okkur, herra Boles? # Já, hvers vegna kemur þú ekki með okkur? # Komdu með okkur til Montys. Það er alveg nóg pláss í bílnum. # Ekki láta þá segja þér fyrir verkum, Stan! # Bíllinn er farinn. # Já. # Eru þeir farnir? # Já. # Þeir verða ekki í hádegismat? # Nei. # Æ, það var leiðinlegt. Það er orðið ansi hlýtt úti. Hvað ertu að gera? # Lesa. # Er eitthvað í blaðinu? # Eitthvað já. # Hvar er Stan? # Hefur Stan komið niður, Petey? # Nei ... hann er ... # Er hann ennþá í rúminu? # Já, hann er ... ennþá sofandi. # Ennþá? Hann verður allt of seinn í morgunmatinn. # Leyfðu honum bara að ... sofa. # Æ, var þetta ekki fín veisla í gærkvöldi? # Ég var ekki á staðnum. # Varst þú ekki? # Ég kom þegar hún var búin. # Nú. # Þetta var svo fín veisla. Ég hef ekki hlegið svona mikið í mörg ár. Við vorum að dansa og syngja. Og fórum í leiki. Þú hefðir átt að koma. # Já, það var gaman, var það ekki? # Ég var aðal skutlan á staðnum. # Já, var það? # Heldur betur. Það voru allir sammála um það. # Ég er heldur ekki í nokkrum vafa um það. # Það er líka alveg rétt. Ég var það. # Ég veit ég var það. # 